<p align="center">
    <strong><u>Pogoji in določila za storitve družbe NETGEAR</u></strong>
    <strong><u></u></strong>
</p>
<p>
    <br/>
    Pozorno preberite te pogoje in določila za storitve družbe NETGEAR (v
    nadaljevanju "<strong>pogoji in določila</strong>"). Vaša uporaba storitev
    (kot so določene spodaj) pomeni, da ste prebrali, sprejeli ter se strinjali
    s temi pogoji in določili, ter predstavlja vaše strinjanje s to pogodbo.
</p>
<p>
Ti pogoji in določila veljajo med vami ("<strong>vi</strong>" ali "    <strong>uporabnik</strong>") ter družbo NETGEAR, Inc. glede vaše uporabe
    (vključno z dostopom do njih) storitev, ki jih zagotavlja družba NETGEAR,
    Inc., njene hčerinske in povezane družbe (skupaj "<strong>NETGEAR</strong>
    ") v povezavi z napravami NETGEAR in programsko opremo (vključno s
    programsko opremo, ki je bila ob nakupu naložena v napravo), vdelano
    programsko opremo, dokumentacijo in drugimi informacijami ter gradivi, ki
    ste jih prejeli v takih storitvah ali v povezavi z njimi (posamezno ali
    skupaj "<strong>storitve</strong>"). Če vaša naprava dostopa do spletnih
    mest NETGEAR (ne glede na stanje vaših plačil ali naročnine), potrjujete in
    soglašate, da ste uporabnik storitev in da vas zavezujejo določbe teh
    pogojev in določil. V te pogoje in določila so s sklicem vključeni
    pravilnik o zasebnosti družbe NETGEAR [
    <a href="http://www.netgear.com/about/privacy-policy/">
        http://www.NETGEAR.com/about/privacy-policy/
    </a>
    ], ki je naveden tukaj, pravilnik o oglasih in piškotkih
    [https://www.netgear.com/about/ad-cookie-policy/] in vsi dodatni pogoji in
    določila, ki jih je družba objavila v storitvah ali vam jih je kako drugače
    posredovala, vključno z morebitnimi posebnimi pogoji.
</p>
<p>
    Če želite uporabljati svojo napravo NETGEAR, se morate s temi pogoji in
    določili strinjati. Če teh pogojev in določil ne sprejmete, naprave NETGEAR
    ne smete poskušati uporabljati ali do nje dostopati.
</p>
<p>
    <a name="_Toc473201388">1. Sprejem pogojev in določil</a>
</p>
<p>
    1.1 Te pogoje in določila lahko sprejmete tako, da kliknete gumb
    "Sprejmem", če je tak gumb ali funkcija na voljo oziroma je prisotna v
    uporabniškem vmesniku zadevne storitve. Pogoje in določila sprejmete tudi
    tako, da dostopate do storitev ali jih začnete uporabljati oziroma
    poskušate kako drugače dostopati do sistemov družbe NETGEAR z napravami
    NETGEAR.
</p>
<p>
    1.2 Z uporabo teh storitev potrjujete, da ste dovolj stari, da se strinjate
    s temi pogoji in določili. Storitev ne smete uporabljati, (a) če po zakonu
    niste dovolj stari ali kako drugače nimate pravice do sklenitve zavezujoče
    pogodbe z družbo NETGEAR; ali (b) če ne smete dostopati do storitev po
    zakonu katere koli države, vključno z državo, v kateri imate stalno
    prebivališče ali v kateri uporabljate storitve.
</p>
<p>
    1.3 Če ste posameznik, ki do storitev dostopa ali jih uporablja v imenu
    katerega koli podjetja, partnerstva ali drugega subjekta, s katerim ste
    povezani (v nadaljevanju "<strong>organizacija</strong>") ali v njegovo
    korist, se s temi pogoji in določili strinjate v svojem imenu in imenu take
    organizacije. Poleg tega izjavljate in zagotavljate, da imate zakonsko
    pooblastilo, da tako organizacijo zavežete s temi pogoji in določili.
    Omembe "vas" in "vaših" v teh pogojih ter določilih se bodo nanašale na
    posameznika, ki uporablja storitve, in katero koli tako organizacijo.
</p>
<p>
    1.4 Storitve lahko uporabljate za iskanje, brskanje in prenašanje
    aplikacij, podatkovnih datotek, programskih vmesnikov, dokumentov,
    programske opreme in druge vsebine ali gradiv, ki jih lahko zagotavlja
    družba NETGEAR ali pa jih zagotavljajo tretje osebe, ki niso povezane z
    družbo NETGEAR (skupaj "<strong>izdelek tretje osebe</strong>"). Potrjujete
    in se strinjate, da lahko vašo uporabo določene storitve ali izdelka tretje
    osebe urejajo dodatni pravilniki, pogoji, določila in licence (v
    nadaljevanju "<strong>posebni pogoji</strong>"), pri čemer posebni pogoji
    dopolnjujejo te pogoje in določila glede vaše uporabe take storitve ali
    izdelka tretje osebe. Strinjate se, da boste upoštevali te druge posebne
    pogoje in, kadar je potrebno, vključno s tem izjavljate, da ste po zakonu
    dovolj stari za uporabo take storitve ali izdelka tretje osebe. V primeru
    kolizije ali neskladnosti med temi pogoji in določili ter katerimi koli
    posebnimi pogoji glede vaše uporabe tistega dela ali funkcije določene
    storitve ali izdelka tretje osebe, zaradi katerega je prišlo do kolizije
    ali neskladnosti, imajo prednost posebni pogoji.
</p>
<p>
    <a name="_Toc473201389">2. Spremembe pogojev in določil</a>
</p>
<p>
    2.1 Družba NETGEAR lahko kadar koli po lastni presoji spremeni, posodobi,
    doda, prekine, odstrani ali kako drugače spremeni te pogoje in določila.
    Vsaka taka sprememba bo začela veljati takoj, ko boste o tem obveščeni.
    Družba NETGEAR vam lahko v skladu z veljavnimi zakoni posreduje obvestila,
    vključno z obvestili glede sprememb teh pogojev in določil, prek e-pošte,
    običajne pošte, besedilnega sporočila, objav ali posodobitev spletnih mest
    NETGEAR oziroma prek drugih razumnih kanalov, ki so razviti ali to šele
    bodo.
</p>
<p>
    2.2 Poleg tega bodo vse morebitne spremembe določb teh pogojev in določil
    objavljene na spletnem mestu NETGEAR. Ko družba NETGEAR spremeni te pogoje
    in določila, bo spremenjen datum "nazadnje posodobljeno", ki je prikazan na
    vrhu teh pogojev in določil. S spremenjeno povezavo bomo na domači strani
    objavili razločno obvestilo "Posodobljeni pogoji in določila", ki ga boste
    zagledali ob vstopu v storitve in bo objavljeno ustrezno dolgo časovno
    obdobje. Nadaljnja uporaba storitve, ki bo sledila takim obvestilom,
    pomeni, da spremembe sprejemate in se strinjate, da se zavezujete tem
    pogojem in določilom. Če se s katero od sprememb teh pogojev in določil ne
    strinjate, lahko storite le to, da storitev ne uporabljate več in/ali
    prekinete uporabo storitev v skladu z <u>razdelkom 3.1 </u>teh pogojev in
    določil. Najnovejša različica teh pogojev in določil, ki nadomesti
    predhodne različice, bo na voljo na spletnem mestu.
</p>
<p>
    <a name="_Toc473201390"></a>
    <a name="_Ref473125614">3. Ukinitev</a>
</p>
<p>
    <a name="_Ref473195766">
        3.1 <u>Ukinitev vašega računa z vaše strani</u>. Kadar koli lahko
        ukinete svoj račun in prekinete uporabo storitev, tako da pošljete
        zahtevo družbi NETGEAR, kot je navedeno v dokumentaciji za storitve. .
        Ob ukinitvi računa določene informacije morda ne bodo nemudoma
        izbrisane iz sistemov družbe NETGEAR ali njenih pooblaščencev, kar med
        drugim vključuje vsebino dnevnika, diagnostične podatke, analitične
        podatke iz naprav, povezanih z uporabnikom, podatke o transakcijah v
        računu ali informacije, povezane s preiskovalnimi nalogi, sodnimi
        pozivi ali drugimi pravnimi postopki.
    </a>
</p>
<p>
    3.2 <u>Ukinitev vašega računa s strani družbe NETGEAR</u>.
</p>
<p>
    (a) NETGEAR lahko vaš račun in te pogoje ukine iz kakršnega koli razloga,
    če vam posreduje obvestilo o ukinitvi najmanj trideset (30) dni pred
    ukinitvijo.
</p>
<p>
    (b) Družba NETGEAR si brez kakršnega koli omejevanja zgoraj navedenih
    splošnih določb pridržuje absolutno pravico, da lahko kadar koli in
    nemudoma onemogoči in/ali ukine vašo storitev (brez upoštevanja odpovednega
    roka), če:
</p>
<p>
    (i) kršite katero koli določbo teh pogojev in določil;
</p>
<p>
    (ii) so vaše bremenitve za naročnino iz kakršnega koli razloga zavrnjene;
</p>
<p>
    (iii) storitve zlorabljate;
</p>
<p>
    (iv) sistem spremenite ali storitve oziroma programsko opremo uporabljate
    na način, ki krši pravice intelektualne lastnine družbe NETGEAR ali tretjih
    oseb;
</p>
<p>
    (v) se kateri koli dobavitelj ali partner družbe NETGEAR, ki zagotavlja
    storitve družbi NETGEAR ali skupaj z njo, odloči, da bo prekinil
    zagotavljanje storitev ali delov storitev (po vsem svetu ali le v državi, v
    kateri imate stalno prebivališče ali v kateri uporabljate storitve), ali če
    se kateri koli dobavitelj ali partner družbe NETGEAR odloči, da bo v celoti
    prekinil sodelovanje z družbo NETGEAR, in sicer ne glede na razlog za tako
    prekinitev, tudi če kateri koli dobavitelj ali partner družbe NETGEAR meni,
    da zagotavljanje storitev ali delov storitev vam ali družbi NETGEAR oziroma
    skupaj z njo ni več komercialno izvedljivo;
</p>
<p>
    (vi) mora družba NETGEAR ali kateri koli dobavitelj ali partner družbe
    NETGEAR, ki zagotavlja storitve družbi NETGEAR ali skupaj z njo, v skladu z
    veljavnim zakonom prekiniti zagotavljanje storitev ali delov storitev (na
    primer zaradi sprememb veljavne zakonodaje ali zaradi sodne odločbe ali
    razsodbe, da so storitve ali deli storitev postali nezakoniti oziroma se za
    take štejejo); ali če
</p>
<p>
    (vii) to zahteva zakonodaja.
</p>
<p>
    (c) Ob ukinitvi vašega računa s strani družbe NETGEAR ste dolžni poravnati
    vse neporavnane zneske in stroške, povezane z vašo uporabo storitev pred
    datumom začetka veljavnosti ukinitve, družba NETGEAR pa vam bo zagotovila
    vračilo sorazmernega zneska, ki ste ga plačali za storitve, ki jih niste
    uporabili in ki jih ne boste uporabili zaradi ukinitve računa s strani
    družbe NETGEAR. Ob ukinitvi storitev lahko pride do zasega in uničenja vseh
    podatkov, povezanih z vašo naročnino, vključno z "<strong>vsebino</strong>"
    (<em>tj</em>. vsa vsebina, ki je na voljo v storitvah ali do katere lahko
    dostopate v okviru oziroma z uporabo storitev (vključno z zvočnimi
    datotekami, podatkovnimi datotekami, slikami, glasbo, fotografijami,
    programsko opremo, videoposnetki in zapisanim besedilom)).
</p>
<p>
    3.3 <u>Varnostne kopije.</u> V celoti ste odgovorni za varnostno kopiranje
    svoje "<strong>uporabniške vsebine</strong>" (<em>tj</em>. vseh informacij,
    gradiv, dokumentov, predstavnostnih datotek ali druge vsebine, ki jo
    naložite, pošljete, ustvarite, objavite, prikažete ali kako drugače
    posredujete v storitvah oziroma prek storitev), ki je prek družbe NETGEAR
    ali prek storitev shranjena na drugem mestu zunaj storitev (<em>npr.</em> z
    ustvarjanjem lokalnih kopij ali varnostnih kopij s specializiranimi
    spletnimi storitvami za varnostno kopiranje), da preprečite izgubo
    uporabniške vsebine in drugih podatkov. Če vam družba NETGEAR onemogoči
    dostop do vaše storitve, morda ne boste mogli dostopati do storitev, do
    svojih podatkov o povezanem računu ali do datotek, uporabniške vsebine ali
    izdelkov, ki so shranjeni v storitvah. Družba NETGEAR vam lahko po lastni
    presoji dovoli, da prek uporabe storitev naredite varnostno kopijo svoje
    uporabniške vsebine, shranjene pri družbi NETGEAR. Razumete, da lahko
    družba NETGEAR izbriše vašo uporabniško vsebino po preteku razumno dolgega
obdobja shranjevanja varnostne kopije (v nadaljevanju "    <strong>obdobje shranjevanja varnostne kopije</strong>"). Veljajo lahko
    različna obdobja shranjevanja varnostne kopije, ki so odvisna od določene
    storitve in truda, ki je potreben za varnostno kopiranje določene
    uporabniške vsebine.
</p>
<p>
    3.4 <u>Veljavnost.</u> Naslednji razdelki ostanejo v veljavi tudi po
    prekinitvi ali poteku teh pogojev in določil: razdelki 4.2, 9, 10, 11,
    12.4, 12.5, 15, 15, 17, 18, 1, 24.2(b) in 26.
</p>
<p>
    <a name="_Toc473201391"></a>
    <a name="_Ref473199243">4. Zagotavljanje storitev in omejitve uporabe</a>
</p>
<p>
    4.1 <u>Storitve; licenca.</u> Storitve vam zagotavlja družba NETGEAR
    izključno za vašo osebno, nekomercialno uporabo in jih ni dovoljeno v
    celoti ali delno preprodajati. Razen če ni izrecno navedeno v teh pogojih
    in določilih, prenos storitev ali pravice do prejemanja storitev ni
    dovoljen. Če te pogoje in določila sprejmete, vam družba NETGEAR podeljuje
    osebno, neizključno, neprenosljivo, omejeno licenco za vstop in uporabo
    programske opreme, ki se vam zagotavlja v okviru storitev, dokler je
    storitev na voljo za uporabo z napravo (predmet ukinitve, kot je navedeno v
    tem <u>razdelku </u><u>3</u>).
</p>
<p>
    <a name="_Ref474012549">
        4.2 <u>Omejitve uporabe.</u> Če ni drugače navedeno v teh pogojih in
        določilih ali v veljavnih posebnih pogojih, v povezavi z vašo uporabo
        storitev:
    </a>
</p>
<p>
    (a) ne smete razmnoževati, podvajati, kopirati, prodajati, izmenjevati,
    preprodajati ali izkoriščati storitev ali delov storitev, uporabe storitev
    ali dostopa do storitev za kakršne koli komercialne namene;
</p>
<p>
    (b) ne smete odstraniti nobenega jezika obvestil o lastniških pravicah,
    povezanih s storitvami;
</p>
<p>
    (c) ne smete spreminjati storitev, razen v primerih, ko tovrstnih pravic ni
    mogoče izključiti zaradi ustrezne veljavne zakonodaje;
</p>
<p>
    (d) ne smete poskušati nepooblaščeno dostopati do nobenega dela ali
    funkcije storitev ali do drugih sistemov ali omrežij, povezanih s
    storitvami ali s strežniki družbe NETGEAR, ali do katere koli storitve, ki
    je ponujena neposredno ali posredno v teh storitvah, in sicer z vdiranjem
    ali na kakršen koli drug nezakonit način;
</p>
<p>
    (e) ne smete uporabljati storitev za: (i) nalaganje, objavljanje,
    pošiljanje po e-pošti, oddajanje ali kakršno koli deljenje vsebine, ki je
    nezakonita, škodljiva, grozeča, neprimerna, nadlegujoča, nedovoljena,
    obrekovalna, vulgarna, nespodobna, klevetna, krši zasebnost drugih ali
    škoduje mladoletnim osebam; (ii) izdajanje za drugo osebo ali entiteto;
    (iii) ponarejanje glav ali kakršno koli prirejanje oznak, da bi skrili
    izvor katere koli vsebine, deljene prek storitev; (iv) nalaganje,
    objavljanje, pošiljanje po e-pošti, oddajanje ali kakršno koli deljenje
    vsebine, za katero nimate pravic za deljenje v skladu z nobenim zakonom ali
    pogodbenim ali zaupniškim razmerjem (na primer notranje informacije ali
    lastniške in zaupne informacije, ste jih izvedeli ali so bile razkrite kot
    del zaposlitvenega razmerja ali v skladu s pogodbo o nerazkrivanju
    podatkov); (v) nalaganje, objavljanje, pošiljanje po e-pošti, oddajanje ali
    kakršno koli deljenje vsebine, ki krši kateri koli patent, blagovno znamko,
    poslovno skrivnost, avtorske pravice ali druge lastniške pravice katere
    koli stranke; (vi) nalaganje, objavljanje, pošiljanje po e-pošti, oddajanje
    ali kakršno koli deljenje nezahtevanih ali nepooblaščenih oglasnih
    sporočil, promocijskih gradiv, "neželene e-pošte", "verižnih pisem",
    "piramidnih shem" ali katere koli druge oblike spodbujanja, razen na
    področjih (kot je nakupovanje), opredeljenih za ta namen; (vii) motenje ali
    oviranje storitev ali strežnikov, omrežij ali druge opreme, povezane s
    storitvami (kar med drugim vključuje napade za zavrnitev storitve) ali
    neupoštevanje zahtev, postopkov, pravilnikov ali predpisov za omrežja,
    povezana s storitvami; (viii) namerno ali nenamerno kršenje veljavne
    lokalne, državne, nacionalne ali mednarodne zakonodaje, kar med drugim
    vključuje predpise, ki jih je izdala ameriška Komisija za vrednostne
    papirje in borzo, pravila nacionalnih ali drugih trgov vrednostnih
    papirjev, kar med drugim vključuje newyorško borzo, ameriško borzo ali
    NASDAQ, in vse predpise z zakonsko močjo; in (ix) "zalezovanje" ali kakršno
    koli drugačno nadlegovanje drugih oseb;
</p>
<p>
    (f) morate upoštevati in slediti navodilom, ki vam jih je posredovala
    družba NETGEAR v povezavi s storitvami;
</p>
<p>
    (g) morate ves čas upoštevati te pogoje in določila ter vse veljavne zakone
    ali predpise na zadevnem območju, vključno z območjem, na katerem imate
    stalno prebivališče ali na katerem uporabljate storitve.
</p>
<p>
    4.3 <u>Spremembe storitev.</u> Družba NETGEAR lahko v največjem obsegu, ki
    ga dovoljuje veljavna zakonodaja, kadar koli in po lastni presoji:
</p>
<p>
    (a) spremeni, doda ali odstrani funkcije in možnosti storitev ali prekine
    in/ali preneha zagotavljati storitve ali kateri koli del storitev. Če s
    katero od bistvenih sprememb storitev v obdobju veljavnosti naročnine niste
    zadovoljni, lahko uporabo storitev nemudoma prekinete, pri čemer ste
    upravičeni do vračila sorazmernega zneska, ki ste ga plačali za naročnino,
    ki je niste uporabili. Družba NETGEAR ni dolžna zagotoviti katere koli ali
    vseh funkcij oziroma možnosti v okviru storitev in lahko po lastni presoji
    prekine zagotavljanje posodobitev programske opreme za določene storitve;
</p>
<p>
    (b) začasno ali trajno onemogoči ali prekine vašo uporabo storitev,
    vključno z dostopom do vašega računa oziroma računov in datotek ali druge
    vsebine računa oziroma računov (v skladu z <u>razdelkom </u><u>3</u>);
</p>
<p>
    (c) omeji število prenosov, ki jih pošljete ali prejmete prek storitev, ali
    količino prostora za shranjevanje, namenjenega zagotavljanju storitev ali
    katerega koli dela storitev vam; in
</p>
<p>
    (d) predhodno predvaja, oceni, označi, filtrira, spremeni, odkloni, zavrne,
    prepreči dostop ali odstrani določeno ali vso vsebino iz storitev.
</p>
<p>
    4.4 <u>Dostop do storitev.</u> Nobene storitve ne smete uporabljati (niti
    poskušati uporabljati) drugače kot prek vmesnika, ki vam ga omogoča družba
    NETGEAR, poleg tega storitev ne boste uporabljali (niti poskušali
    uporabljati) prek nobenega avtomatiziranega orodja (vključno s programsko
    in/ali strojno opremo), funkcij, storitev ali kako drugače (vključno s
    skripti ali spletnimi pajki).
    <br/>
    Do storitev lahko dostopate in jih uporabljate izključno s pooblaščenim
    sistemom za komunikacijo s spletnimi mesti NETGEAR. Strinjate se, da ne
    boste posegali v storitve ali jih kako drugače spreminjali.
</p>
<p>
    <a name="_Toc473201392">
        5. Privolitev v uporabo elektronske komunikacije.
    </a>
</p>
<p>
    5.1 Z uporabo storitev, programske opreme in naprav se strinjate, da boste
    od nas prejemali določena elektronska obvestila o napravah, programski
    opremi in storitvah, med drugim (a) obvestila o vaši uporabi izdelkov,
    programske opreme in storitev, vključno z obvestili o prepovedih uporabe,
    (b) posodobitve in (c) kjer se strinjate in je to v skladu z zadevno
    zakonodajo, promocijske informacije in gradiva glede izdelkov, programske
    opreme in storitev NETGEAR po elektronski pošti.
</p>
<p>
    5.2 Za več informacij o tem, kako uporabljamo vaše osebne podatke, kako
    spremenite nastavitve in kako se odjavite od promocijskih gradiv, si
    oglejte naš pravilnik o zasebnosti.
</p>
<p>
    5.3 Strinjate se, da obvestila, dogovori, razkritja in druga sporočila, ki
    vam jih pošiljamo po elektronski poti, izpolnjujejo vse zakonske zahteve v
    zvezi z obveščanjem.
</p>
<p>
    6. Oglasi
</p>
<p>
    6.1 Družba NETGEAR lahko v skladu z veljavno zakonodajo in v okviru
    storitev objavi ali vam prikazuje oglase, promocijsko gradivo ali drugo
    vsebino ter gradivo ali izdelke v promocijske namene, kot je navedeno v
    pravilniku o zasebnosti.
</p>
<p>
    6.2 Družba NETGEAR vam bo v skladu z veljavno zakonodajo pošiljala tržna
    e-poštna sporočila ali glasila in bo z vami v tržne namene poskušala
    stopiti v stik neposredno prek telefona izključno v skladu z veljavnimi
    zakoni in pravilnikom o zasebnosti, na primer, ko se registrirate za
    storitve.<strong> </strong>
</p>
<p>
    <a name="_Toc473201393">
        7. Programska oprema, posodobitve programske opreme in posodobitve
        storitev
    </a>
</p>
<p>
    7.1 <u>Posodobitve programske opreme.</u> Storitve, ki izvirajo iz družbe
    NETGEAR, lahko občasno komunicirajo s strežniki družbe NETGEAR, saj
    preverjajo, ali so na voljo posodobitve, kot so odpravljene napake,
    popravki, izboljšane funkcije, manjkajoči vtičniki in nove različice
    (skupaj "<strong>posodobitve programske opreme</strong>"). Take posodobitve
    programske opreme so lahko različnih oblik in se na splošno zagotavljajo za
    izboljšanje delovanja, varnosti in zanesljivosti storitev ali veljavnih
    izdelkov tretjih oseb ali naprave, ki jo uporabljate za dostop do storitev.
</p>
<p>
    7.2 <u>Obvezne posodobitve.</u> Z uporabo storitev se strinjate, da boste
    prejeli vse posodobitve in nadgradnje programske opreme, ki jih NETGEAR
    pošlje za programsko opremo, vključeno v storitve. Izrecno se strinjate, da
    lahko vaša naprava NETGEAR: (i) občasno komunicira s strežniki družbe
    NETGEAR, da samodejno preveri, ali so na voljo posodobitve, kot so
    odpravljene napake, pomembne posodobitve sistema, popravki, izboljšane
    funkcije, nadgradnje, manjkajoči vtičniki in nove različice, in (ii)
    namesti posodobitve programske opreme. Če onemogočite funkcijo storitev za
    samodejno nadgrajevanje, bo to morda negativno vplivalo na nekatere
    funkcije storitev. Tudi če onemogočite funkcijo samodejnega nadgrajevanje
    storitev, lahko družba NETGEAR še vedno uvaja posodobitve določenih
    aplikacij v zalednih storitvah družbe NETGEAR.
</p>
<p>
    <a name="_Toc473201394">
        8. Vsebina, ki jo zagotavljajo storitve, in pravice za vsebino
    </a>
</p>
<p>
    <a name="_Ref474101243">
        8.1 Za vsebino je v celoti odgovoren avtor vsebine. Med vsebino lahko
        brez omejitev spadajo oglasi, promocijsko gradivo, sponzorirani
        elementi in drugo gradivo.
    </a>
</p>
<p>
    8.2 Vsebina je lahko zaščitena z lastniškimi pravicami ali pravicami
    intelektualne lastnine tretjih oseb (kot so partnerji, oglaševalci in
    sponzorji ali njihovi predstavniki, ki tako vsebino zagotavljajo družbi
    NETGEAR). Na podlagi nobene (delne ali celotne) vsebine ne smete
    spreminjati, dajati v najem ali zakup, posojati, prodajati, distribuirati
    ali ustvarjati izpeljanih del ali podeljevati dovoljenj v okviru vsebine.
</p>
<p>
    <a name="_Ref474012553"></a>
    <a name="_Toc473201395">
        9. Uporabniška vsebina in dovoljenje za uporabniško vsebino
    </a>
</p>
<p>
    9.1 Z nalaganjem, pošiljanjem, ustvarjanjem, objavljanjem, prikazovanjem
    ali drugačnim posredovanjem uporabniške vsebine družbi NETGEAR podeljujete
    prostorsko neomejeno, brezplačno, neizključno, trajno, nepreklicno in
    prenosljivo dovoljenje z možnostjo dodeljevanja podlicenc za (a) uporabo,
    distribuiranje, razmnoževanje, spreminjanje, prilagajanje, ustvarjanje
    izpeljanih del, javno predvajanje in prikazovanje uporabniške vsebine v
    storitvah v tolikšnem obsegu, kot je potrebno za zagotavljanje storitev, in
    (b) shranjevanje kopije uporabniške vsebine (vključno z vsemi povezanimi
    pravicami intelektualne lastnine) za namene arhiviranja in pravne namene (v
    nadaljevanju "<strong>dovoljenje za uporabniško vsebino</strong>").
</p>
<p>
    9.2 Dovoljenje za uporabniško vsebino vključuje pravico družbe NETGEAR, (a)
    da izvaja ukrepe, potrebne za obdelavo in pripravo uporabniške vsebine za
    uporabo v storitvah, vključno z vsako spremembo in/ali prilagoditvijo, ki
    je potrebna za zagotavljanje storitev uporabnikom, in/ali prenašanjem ali
    distribucijo uporabniške vsebine prek javnih omrežij ter v medijih; ter (b)
    da omogoči in podlicencira uporabniško vsebino tretjim osebam za uporabo
    uporabniške vsebine v zvezi z zagotavljanjem zadevnih storitev s strani teh
    tretjih oseb. Prav tako vsakemu uporabniku storitev podeljujete neizključno
    dovoljenje za uporabo vaše uporabniške vsebine in dostop do nje prek
    storitev izključno tako, kot dovoljuje funkcionalnost storitev in kot je
    določeno z vaše strani ter v teh pogojih in določilih.
</p>
<p>
    9.3 NETGEAR ne uveljavlja lastništva do uporabniške vsebine, ki jo
    posredujete ali omogočite za vključitev v storitve, in vi obdržite vse
    avtorske pravice in druge pravice do uporabniške vsebine, ki jo posredujete
    v storitvah ali prek storitev. Zaradi jasnosti je treba navesti, da prej
    omenjene podelitve dovoljenja za uporabniško vsebino družbi NETGEAR ne
    vplivajo na vaše lastništvo ali pravico do podeljevanja dodatnih dovoljenj
    za gradivo v vaši uporabniški vsebini, razen če ni določeno drugače v pisni
    obliki.
</p>
<p>
    9.4 Za vsakršno varovanje in uveljavljanje vseh pravic intelektualne
    lastnine, ki obstajajo ali se nanašajo na uporabniško vsebino, ste
    odgovorni izključno vi, družba NETGEAR pa v vašem imenu uporabniške vsebine
    ni dolžna varovati in uveljavljati.
</p>
<p>
9.5 Če na našo zahtevo pošljete ali objavite določene posebne prispevke (    <em>npr.</em> prek oglasnih desk ali v zvezi s tekmovanji) ali če nam
    pošljete predloge, ideje, opombe, fotografije, risbe, koncepte, komentarje,
    izboljšave, priporočila, druge povratne informacije v zvezi z izboljšanjem
naprav ali storitev ali druge informacije (posamezno "    <strong>prispevek</strong>" in skupaj "<strong>prispevki</strong>"), bo
    prispevek v vsakem primeru obravnavan kot nezaupna informacija. "Prispevki"
    ne spadajo pod uporabniško vsebino. Družba NETGEAR za noben prispevek ni
    zavezana k zaupnosti in družba NETGEAR v nobenem primeru ni odgovorna za
    uporabo ali razkritje prispevkov. Družba NETGEAR lahko vse prispevke
    uporablja brez omejitev in za kateri koli namen, kar med drugim vključuje
    reprodukcijo, razkrivanje, prenašanje, objave, oddajanje ali objavljanje,
    in vi se nepreklicno odpovedujete in odrekate kakršni koli trditvi, da
    uporaba prispevkov krši vaše pravice, kar med drugim vključuje avtorske
    pravice, blagovne znamke, moralne pravice, pravice do zasebnosti, lastniške
    pravice in druge pravice glede lastništva, pravice do oglaševanja in
    pravico do pripisovanja zaslug za gradivo ali ideje. Družbi NETGEAR je v
    vesoljnem obsegu in za vedno nepreklicno dodeljena pravica, a ne obveznost,
    da lahko prispevek uporablja in drugače izkorišča na kakršen koli način in
    za kateri koli namen, kar med drugim vključuje razmnoževanje, spreminjanje,
    prilagajanje, objavljanje, oddajanje, licenciranje, izvajanje, objave,
    prodajanje, prevajanje, vključevanje, ustvarjanje izpeljanih del ali
    distribucijo prispevka v katerem koli in vseh medijih, ki so razviti ali to
    šele bodo, pri čemer vam ne pripada nobeno nadomestilo ali zasluga. S tem
    ko pošljete prispevek družbi NETGEAR ali kateri koli njeni storitvi,
    izjavljate, da ste sami avtor tega izvirnega prispevka in da ta ne krši ali
    krati pravic nobene tretje osebe, vključno z vsemi pravicami intelektualne
    lastnine in pravicami do objave in/ali zasebnosti, vendar ne omejeno nanje.
    Prejema prispevkov ne potrjujemo niti prispevkov ne vračamo. Strinjate se
    in razumete, da družba NETGEAR ni zavezana k uporabi nobenega prispevka, ki
    ga pošljete njej ali kateri koli njeni storitvi, in da take uporabe nimate
    pravice zahtevati. Potrjujete in se strinjate, da vaše razmerje z družbo
    NETGEAR ni zaupne, zaupniške ali druge posebne narave in da zaradi vaše
    odločitve, da družbi NETGEAR pošljete kakršno koli gradivo, družba NETGEAR
    ne bo v položaju, ki bi bil kakor koli drugačen od položaja, ki ga imajo do
    vašega prispevka drugi pripadniki splošne javnosti. Razumete in potrjujete,
    da ima družba NETGEAR širši dostop do zamisli, zgodb, oblikovnih zasnov in
    drugega literarnega gradiva ter da nove zamisli nenehno prejema ali pa jih
    razvijajo njeni zaposleni. Številne zamisli ali zgodbe so lahko po
    tematiki, zamisli, zasnovi, obliki ali v drugih pogledih vašemu prispevku
    konkurenčne, podobne ali enake. Potrjujete in se strinjate, da niste
    upravičeni do nobenega nadomestila, če družba NETGEAR uporabi vsako tako
    podobno ali enako gradivo. Nazadnje potrjujete, da v zvezi s katerim koli
    vašim zahtevkom, ki je povezan ali izhaja iz dejanskega ali domnevnega
    izkoriščanja ali uporabe kakršnega koli gradiva s strani družbe NETGEAR, ki
    ga pošljete družbi NETGEAR ali kateri koli njeni storitvi, morebitna
    povzročena škoda ne bo nepopravljiva ali kako drugače zadostna, da bi bili
    upravičeni do sodne prepovedi ali drugega pravičnega nadomestila ali do
    kakršne koli prepovedi izdelave, distribucije, predstavitve ali drugih
    oblik izkoriščanja del, ki temeljijo oziroma domnevno temeljijo na gradivu,
    in vaše pravice in pravna sredstva bodo v takem primeru strogo omejena na
    pravico do morebitnega povračila škode v sodnem postopku.
</p>
<p>
    9.6 Družba NETGEAR lahko uporabnike občasno prosi, da prostovoljno darujejo
    svojo uporabniško vsebino za raziskovalne namene in namene razvijanja
    izdelkov družbe NETGEAR (v nadaljevanju "podarjena uporabniška vsebina").
    Če se odločite, da boste podarili svojo uporabniško vsebino, bo družba
    NETGEAR jasno navedla, da ste to storili prostovoljno. Za podarjeno
    uporabniško vsebino družbi NETGEAR podeljujete prostorsko neomejeno,
    brezplačno, neizključno, trajno, nepreklicno in prenosljivo dovoljenje z
    možnostjo dodeljevanja podlicenc za (a) ogled, uporabo, distribuiranje,
    razmnoževanje, spreminjanje, prilagajanje, ustvarjanje izpeljanih del,
    javno predvajanje in prikazovanje podarjene uporabniške vsebine (vključno z
    vsemi povezanimi pravicami intelektualne lastnine) v tolikšnem obsegu, kot
    je potrebno za zagotavljanje, izboljševanje in spreminjanje izdelkov in
    storitev NETGEAR, in (b) shranjevanje kopije podarjene uporabniške vsebine
    za raziskovalne namene, izboljšave izdelkov, razvoj izdelkov, namene
    arhiviranja in pravne namene. Poleg tega se strinjate, da ima družba
    NETGEAR pravico do spreminjanja, prilagajanja ali združevanja podarjene
    uporabniške vsebine z drugimi deli, in se nepreklicno odpovedujete vsem
    zahtevkom za lastništvo izpeljanih del iz podarjene uporabniške vsebine ali
    trditvam, da izpeljana dela iz podarjene uporabniške vsebine predstavljajo
    kršitev "moralnih pravic" ali popačenje, skazitev ali omalovaževanje ali da
    vsebujejo nedovoljene različice podarjene uporabniške vsebine.
    Zagotavljate, jamčite in se zavezujete, da: (a) ste izključni lastnik,
    pooblaščenec in imetnik naslova zapisa podarjene uporabniške vsebine IN
    (ii) imate vsa pooblastila in pristojnost, da podelite to dovoljenje za
    podarjeno uporabniško vsebino.
</p>
<p>
    <a name="_Ref474012557"></a>
    <a name="_Ref473207439"></a>
    <a name="_Toc473201396">10. Dovoljenje za storitve družbe NETGEAR</a>
</p>
<p>
    <a name="_Ref473997632">10.1 <u>Lastništvo.</u></a>
</p>
<p>
    (a) Kar zadeva vas in družbo NETGEAR, je družba NETGEAR lastnica vseh
    pravic, lastniških pravic in upravičenj do storitev, vključno z vsemi
    veljavnimi pravicami intelektualne lastnine ali drugimi lastniškimi
    pravicami v takih storitvah in povezanih napravah, vendar ne omejeno nanje,
    in sicer ne glede na to, ali so registrirane/pravno zaščitene ali ne. Z
    izjemo pravic, ki so vam izrecno dodeljene v teh pogojih in določilih ter
    vseh posebnih pogojih, si družba NETGEAR pridržuje vse pravice do storitev
    in pravice, ki se na storitve nanašajo.
</p>
<p>
    (b) Za uporabo ali popoln dostop do nekaterih funkcij storitev boste morda
    potrebovali določeno programsko opremo v napravi. Sprejeti in uporabljati
    morate programsko opremo, ki je v času nakupa vključena v napravo, in drugo
    programsko opremo, ki vam jo lahko v napravo občasno posreduje družba
    NETGEAR. Družba NETGEAR in njeni dajalci licenc so lastniki vseh pravic,
    lastniških pravic in upravičenj do te programske opreme ter pravic
    intelektualne lastnine v tej programski opremi. Prav tako družba NETGEAR
    obdrži lastništvo nad vsemi avtorskimi pravicami in blagovnimi znamkami
    NETGEAR (vključno z blagovnimi znamkami družbe NETGEAR). Če družba NETGEAR
    v storitve vključi programsko opremo drugega ponudnika, zadevni drugi
    ponudnik obdrži pravico do in lastništvo nad programsko opremo, avtorskimi
    pravicami in blagovnimi znamkami.
</p>
<p>
    10.2 <u>Omejitve licence.</u> Brez omejevanja <u>razdelka </u><u>4</u> ne
    smete:
</p>
<p>
    (a) drugim uporabnikom ali tretjim osebam podeliti licence za uporabo
    storitev ali za dostop do vašega računa ali storitev;
</p>
<p>
    (b) uporabljati storitev za zagotavljanje storitev drugim uporabnikom ali
    tretjim osebam;
</p>
<p>
    (c) kako drugače dodeljevati, podlicencirati ali podeliti pravic iz
    zavarovanja za vaš račun in/ali storitve ali drugih pravic, ki izhajajo iz
    njih, računa in/ali storitev posoditi ali dajati v zakup ali računa ali
    storitev oziroma pravic, ki izhajajo iz njih, kako drugače prenesti na
    tretje osebe; ali
</p>
<p>
    (d) kopirati, urejati, spreminjati, preurejati ali ustvarjati izpeljanih
    del, izvajati obratnega inženiringa, razstavljati ali na drug način
    poskušati izvleči izvorne kode storitev (ali dela storitev), razen če vam
    družba NETGEAR to izrecno dovoli v pisni obliki oziroma v obsegu, ki ga
    dovoljuje pri vas veljavna zakonodaja, poleg tega takih dejanj ne boste
    dovoljevali tretji osebi ali ji podeljevali dovoljenja v ta namen.
</p>
<p>
    10.3 <u>Odprtokodna programska oprema.</u> Za nekatere dele programske
    opreme za storitve velja licenca GNU General Public License (v nadaljevanju
    "<strong>licenca GPL</strong>") ali druge tako imenovane odprtokodne
    licence (v nadaljevanju "<strong>odprtokodna programska oprema</strong>").
    Za odprtokodno programsko opremo omejitve iz <u>razdelka </u><u>10</u> teh
    pogojev in določil morda ne veljajo. Odprtokodno programsko opremo, za
    katero velja licenca GPL ali kateri drug model licenciranja brezplačne ali
    odprtokodne programske opreme, naveden v dokumentaciji programske opreme,
    lahko brezplačno uporabljate, spreminjate in distribuirate, če upoštevate
    pogoje licence GPL (na voljo na
    <a href="http://www.gnu.org/copyleft/gpl.html">
        www.gnu.org/copyleft/gpl.html
    </a>
    ) ali licenčne pogoje za drugo tako brezplačno ali odprtokodno programsko
    opremo. Da ne bi prihajalo do nejasnosti, ti pogoji in določila ne
    omejujejo vaših pravic v okviru licenčnih pogojev vsakršne veljavne
    odprtokodne programske opreme in vam ne podeljujejo pravic, ki bi licenčne
    pogoje nadomestile.
</p>
<p>
    <a name="_Ref474012561"></a>
    <a name="_Toc473201397">11. Blagovne znamke</a>
</p>
<p>
    11.1 Brez predhodnega pisnega dovoljenja družbe NETGEAR nimate pravice za
    uporabo trgovskih imen, blagovnih znamk, storitvenih znamk, logotipov, imen
    domen ali drugih značilnih blagovnih elementov družbe NETGEAR (v
    nadaljevanju "<strong>blagovne znamke družbe NETGEAR</strong>"). Uporaba
    blagovnih znamk družbe NETGEAR v takšnem obsegu, do katerega ste po ločeni
    pisni pogodbi z družbo NETGEAR upravičeni, je dovoljena le v skladu s tako
    ločeno pogodbo.
</p>
<p>
    11.2 Ne smete odstranjevati, zakrivati, skrivati, spreminjati ali drugače
    spreminjati nobenih obvestil o lastniških pravicah, znakov, blagovnih
    znamk, storitvenih znamk, trgovskih imen, logotipov ali drugih oznak družbe
    NETGEAR ali katerih koli tretjih oseb (vključno z obvestili o avtorskih
    pravicah in blagovnih znamkah), ki se na storitve nanašajo, so jim
    pripisane ali jih storitve vsebujejo, poleg tega pa se strinjate, da
    nobenega takšnega znaka, blagovne znamke, storitvene znamke, trgovskega
    imena, logotipa ali druge oznake družbe NETGEAR ali katerih koli tretjih
    oseb ne boste uporabljali na način, s katerim bi namenoma, verjetno ali
    morebiti zavajali druge ali povzročili zmedenost glede lastnika, imetnika
    licence ali pooblaščenega uporabnika takih oznak, imen ali logotipov, kar
    je odvisno od posameznega primera.
</p>
<p>
    <a name="_Toc473201398">12. Registracijski podatki in podatki o računu</a>
</p>
<p>
    12.1 <u>Registracija</u>. Za uporabo nekaterih storitev ali funkcij, ki jih
    omogočajo storitve ali so omogočene prek storitev, se boste morda morali
    registrirati in ustvariti račun (ter določiti uporabniško ime in geslo ter
registracijske podatke (kot so opisani spodaj) (skupaj "    <strong>podatki o računu</strong>")). Za registracijo boste morda morali
    med drugim posredovati naslednje vrste podatkov: (i) svoje ime, (ii)
    identifikacijsko številko sistema (ki jo na primer prejmete z določeno
    strojno opremo družbe NETGEAR), če je to ustrezno, in (iii) e-poštni naslov
    (skupaj "<strong>registracijski podatki</strong>"). Strinjate se, da boste
    posredovali in ohranjali točne, celovite in posodobljene registracijske
    podatke. Družba NETGEAR lahko vaš račun ukine, če ji posredujete netočne
    ali nepopolne podatke. Strinjate se, da lahko družba NETGEAR podatke o
    računu, ki ste jih predložili, shrani in uporabi za upravljanje računa in
    zaračunavanje pristojbin.
</p>
<p>
    12.2 <u>Postopek enotnega vpisa.</u>
</p>
<p>
    (a) Družba NETGEAR lahko začne izvajati in v sistem vključi registracijo na
podlagi postopka enotnega vpisa (v nadaljevanju "    <strong>postopek enotnega vpisa</strong>"). Postopek enotnega vpisa pomeni,
    da lahko z odprtjem računa NETGEAR s svojim uporabniškim računom in ID-jem
    uporabljate druge storitve družbe NETGEAR, kar pomeni, da vam za posamezne
    storitve ni treba imeti ločenih uporabniških računov in ID-jev. S postopkom
    enotnega vpisa se boste poleg tega morda lahko prijavili v storitve in
    odjavili iz njih tudi prek različnih naprav hkrati.
</p>
<p>
    (b) Postopek enotnega vpisa bo morda omogočal, da boste lahko storitve
    spletnih mest družabnih medijev tretjih oseb, kot so Facebook, Twitter in
    Google+, s svojim računom povezali s postopkom enotnega vpisa prek
    programskega vmesnika ali druge programske opreme. S privolitvijo, da se v
    okviru postopka enotnega vpisa povežete s svojimi računi na spletiščih
    tretjih oseb, nam dovoljujete dostop do informacij v navedenih računih, ki
    lahko vključujejo identifikacijske podatke. Zavedate se tudi, da se z
    dostopom do postopka enotnega vpisa prek družbenih medijev ali katerega
    koli drugega računa pri tretji osebi dejavnosti, ki jih izvajate prek
    postopka enotnega vpisa, morda beležijo na spletišču tretje osebe. Sami se
    boste odločili, ali boste uporabljali taka spletišča tretjih oseb.
    Priporočamo, da preberete pravilnike o zasebnosti vseh takih spletnih mest
    tretjih oseb, preden postopku enotnega vpisa dovolite, da vzpostavi
    povezavo z vašimi računi na takih spletnih mestih tretjih oseb, ali prek
    teh spletnih mest delite strani ali informacije s svojimi prijatelji.
</p>
<p>
    (c) Strinjate se, da vaše uporabniško ime v postopku enotnega vpisa ni vaša
    last. Družba NETGEAR vam lahko odvzame ali uporabi vaše uporabniško ime v
    postopku enega vpisa.
</p>
<p>
    12.3 <u>Zaščita podatkov o računu.</u><u></u>
</p>
<p>
    (a) Za ohranjanje zaupnosti podatkov o vašem računu in dejavnosti v vašem
    računu ste v celoti odgovorni vi. Strinjate se, da boste družbo NETGEAR
    nemudoma obvestili o vsakršni nepooblaščeni uporabi vašega računa ali
    podatkov o vašem računu. Če boste ugotovili, da so bili vaši podatki o
    računu nepooblaščeno uporabljeni ali da je prišlo do kakršne koli kršitve
    varnosti, boste o tem nemudoma obvestili družbo NETGEAR.
</p>
<p>
    (b) Strinjate se, da boste podatke o računu hranili na varnem mestu ter da
    boste preprečili nepooblaščen dostop tretjih oseb do vaših podatkov o
    računu in vašega računa, zlasti z: (i) izogibanjem očitnim uporabniškim
    imenom in geslom, (ii) rednim spreminjanjem gesla, (iii) zagotavljanjem, da
    gesel ne boste razkrivali ter drugim uporabnikom ali tretjim osebam ne
    boste omogočali dostopa do vaših podatkov o računu ali storitev, in (iv)
    zagotavljanjem, da po koncu vsake seje zapustite svoj račun.
</p>
<p>
    (c) Družba NETGEAR lahko vsa navodila, ki jih pošlje ali izda uporabnik ali
    tretja oseba, ki uporablja ali predloži vaše podatke o računu, obravnava
    kot vaša.
</p>
<p>
    (d) Strinjate se, da ne boste uporabljali podatkov o računu ali storitev
    drugega uporabnika ali osebe, ki niste vi, ne da bi prej pridobili
    dovoljenje uporabnika ali osebe, ki razpolaga s to storitvijo.
</p>
<p>
    (e) Z dostopom do ustrezne storitve NETGEAR lahko kadar koli spremenite
    svoje podatke o računu.
</p>
<p>
    <a name="_Ref474012565">
        12.4 <u>Analiza podatkov.</u> Strinjate se, da lahko družba NETGEAR
        zbira in uporablja tehnične podatke in druge povezane informacije, ki
        med drugim vključujejo tehnične podatke o vaši mobilni napravi, izdelku
        družbe NETGEAR, izdelku tretjih oseb in storitvi, kot so vsebina
        dnevnika, diagnostični podatki, uporaba pasovne širine, uporaba omrežja
        WiFi, informacije o delovanju in različni drugi analitični podatki iz
        naprav, povezanih z vami ali z uporabnikom. S pomočjo teh zbranih
        podatkov in povezanih informacij se zagotavljajo storitve in podpora za
        izdelke NETGEAR. Družba NETGEAR lahko te informacije uporablja, da
        izboljšuje storitve in izdelke ali da vam zagotavlja dodatne storitve
        ali tehnologije
    </a>
    , vendar vaših podatkov o računu ne bo razkrila tretjim osebam za uporabo v
    neodvisne trženjske ali promocijske namene, razen če se vi s tem strinjate.
    NETGEAR zbranih tehničnih podatkov in povezanih informacij ne uporablja, da
    bi vam tržil svoje izdelke ali storitve ali sledil ali zbiral podatke o
    tem, katera spletna mesta obiskujete, ali za zbiranje vsebine kakršnega
    koli prometa v vašem omrežju brez vašega dovoljenja. Podatke o računu lahko
    kadar koli posodobite. To lahko storite tako, da se prijavite v račun. Če
    omejite zbiranje, shranjevanje ali uporabo vaših podatkov o računu,
    določene funkcije storitev morda ne bodo na voljo.
</p>
<p>
    <a name="_Ref474012567">
        12.5 <u>Podatkovne povezave.</u> Določene storitve morda zahtevajo
        uporabo širokopasovne internetne povezave ali mobilne podatkovne
        povezave. Vi ste odgovorni za morebitne stroške storitve, povezane z
        vašo internetno povezavo ali podatkovnim paketom, ki nastanejo ob
        uporabi ali dostopu do storitev. Zavedati se morate, da vam lahko
        ponudnik omrežnih storitev zaračuna dostop do svojega omrežja, trajanje
        povezave med vašim mobilnim telefonom/vašo mobilno napravo in omrežjem
        ter količino podatkov, uporabljeno za uporabo storitev ali izdelkov. V
        celoti ste odgovorni, da pred tako uporabo storitev ali izdelkov pri
        svojem ponudniku omrežnih storitev preverite, ali lahko pride do takih
        stroškov. Potrjujete in se strinjate, da boste izključno vi odgovorni
        za vse povezane spore s ponudniki internetnih in mobilnih storitev.
        Dodatne in znatne stroške v napravah, ki uporabljajo podatkovni paket,
        lahko povzroči zlasti pretočno predvajanje in gledanje posnetih
        videoposnetkov ter uporaba mobilne programske opreme družbe NETGEAR.
        Družba NETGEAR ne prevzema odgovornosti in ne daje nikakršnih zagotovil
        v zvezi z razpoložljivostjo, delovanjem ali stroški katere koli
        širokopasovne internetne povezave ali drugih podatkovnih paketov.
    </a>
</p>
<p>
    <a name="_Toc473201399">13. Plačila</a>
</p>
<p>
    13.1 <u>Načini obdelave plačila.</u> Družba NETGEAR vam lahko omogoči
    različne načine obdelave plačila, da bi vam olajšala nakup izdelkov prek
    storitev. O teh načinih obdelave plačila boste obveščeni najpozneje na
    začetku postopka naročanja. Strinjate se, da boste upoštevali vse ustrezne
    pogoje storitve ali drug pravni dogovor, sklenjen z družbo NETGEAR ali
    tretjo osebo, ki ureja vašo uporabo določenega načina obdelave plačila.
    Strinjate se, da lahko družba NETGEAR po lastni presoji doda ali odstrani
    načine obdelave plačila, ne da bi vas o tem obvestila.
</p>
<p>
    13.2 <u>Plačilo.</u> Strinjate se, da boste plačali za izdelke, ki jih
    kupite prek storitev, in da lahko družba NETGEAR za vse nakupe prek
    storitev bremeni vašo kreditno kartico ali drug račun za obdelavo plačila
    (po vaši izbiri). ODGOVORNI STE ZA PRAVOČASNO PLAČILO VSEH PRISTOJBIN IN ZA
    POSREDOVANJE DRUŽBI NETGEAR PODROBNOSTI O VELJAVNI KREDITNI KARTICI ALI
    DRUGEM RAČUNU ZA OBDELAVO PLAČILA ZA POPLAČILO VSEH PRISTOJBIN. Za
    poplačilo pristojbin se bo bremenila vaša kreditna kartica ali račun za
    obdelavo plačila, ki ga boste navedli v postopku registracije. Če želite
    določiti drug račun za obdelavo plačila ali če pride do spremembe pri
    kreditni kartici ali drugem računu za obdelavo plačila, morate podatke
    spremeniti v spletu, zaradi česar bo morda začasno prekinjen dostop do
    storitev, medtem ko bo družba NETGEAR preverjala vaše nove podatke za
    plačilo.
</p>
<p>
    13.3 <u>Naročnine.</u>
</p>
<p>
    (a) Za nekatere storitve je potrebna naročnina. Strinjate se, da boste
    naročnino plačevali vnaprej. Naročniško obdobje je določeno v naročniškem
    paketu. Naročnina zajema storitve, ki so zajete v naročniškem paketu. Na
    voljo je lahko več možnosti plačevanja naročnine, izbrane možnosti
    plačevanja naročnine pa lahko spremenite tako, da družbo NETGEAR obvestite
    v skladu z naročniškim paketom. Če morate iz kakršnega koli razloga ponovno
    aktivirati prekinjeno naročnino, vam lahko zaračunamo pristojbino za
    ponovno aktiviranje. Če se registrirate za storitve v okviru promocijske
    naročnine, lahko veljajo nekatere dodatne omejitve. Ne glede na izbrano
    možnost plačevanja vaša naročnina ne vključuje storitev, funkcij ali
    možnosti, ki niso storitve, kakor so opredeljene v paketu, ki ste ga
    izbrali. Družba NETGEAR lahko ponuja več naročniških paketov z različnimi
    ravnmi in storitvami.
</p>
<p>
    (b) Za prijavo na naročniško možnost s ponavljajočim se plačevanjem morate
    v spletu vnesti potrebne podatke za registracijo, izbrati način plačila,
    potrditi polje "Samodejno obnovi moj paket storitev" in klikniti možnost
    "Nadaljuj". Ko opravite postopek prvega plačila, po e-pošti prejmete
    potrdilo o samodejni obnovitvi. Če izberete naročniško možnost s
    ponavljajočim se plačevanjem (na primer mesečno ali letno naročnino), se
    strinjate, da lahko družba NETGEAR z zneskom naročnine samodejno bremeni
    kreditno ali plačilno kartico, ki jo navedete in povežete s svojim računom
    na začetku vsakega obdobja, in sicer v izbranih presledkih, dokler ne
    prekličete naročniške možnosti z odznačitvijo možnosti za samodejno
    obnavljanje v nastavitvah računa ali prekličete storitev. Preklic morate
    opraviti, preden se kreditna ali plačilna kartica bremeni z zneskom
    naročnine. Če ste naročnino sklenili po promocijski ceni, se po izteku
    promocijskega obdobja za morebitne obnovitve zaračuna veljavna naročnina.
    Dostop do storitev ni vzpostavljen, dokler družba NETGEAR ali njen
    predstavnik ne potrdi, da so podatki o kreditni kartici veljavni in točni
    ter da je stanje na računu kreditne kartice ustrezno. Pred vsakokratno
    samodejno obnovitvijo po e-pošti prejmete opomnik o samodejni obnovitvi. En
    dan pred datumom obnovitve po e-pošti prejmete tudi opomnik, da bo vaša
    naročniška možnost obnovljena za dodatno obdobje.
</p>
<p>
    13.4 <u>Prilagoditve pristojbin</u>.
</p>
<p>
    (a) Cene za izdelke, ki so v ponudbi prek storitev, se lahko spremenijo
    kadar koli, storitve pa pri tem ne omogočajo prilagoditve cen ali povračil
    v primeru znižanja cene ali promocijske ponudbe.
</p>
<p>
    (b) Družba NETGEAR lahko v največjem obsegu, ki ga dovoljuje veljavna
    zakonodaja, spremeni naročnine ali zaračuna dodatne pristojbine za funkcije
    in možnosti, ki niso del storitev. Takšne spremembe pristojbin in dodatni
    stroški načeloma ne začnejo veljati pred datumom obnovitve naročnine; če
    niste zadovoljni s spremembami pristojbin in dodatnimi stroški, lahko
    prekinete uporabo storitev zaradi uvedbe takšnih sprememb pristojbin in
    dodatnih stroškov, pri čemer ste upravičeni do vračila sorazmernega zneska,
    ki ste ga plačali za pristojbine za uporabo storitev, ki jih niste
    uporabili. Družba NETGEAR vam bo na e-poštni naslov, ki je naveden za vaš
    račun, vnaprej poslala obvestilo o vseh spremembah pristojbin ali novih
    pristojbinah.
</p>
<p>
    13.5 <u>Zamude pri plačilu</u>. Družba NETGEAR lahko brez obvestila začasno
    onemogoči ali prekine storitve, če se zavrne bremenitev kreditne kartice
    ali če izdajatelj kartice (ali njegov predstavnik ali povezana družba)
    zahteva vračilo plačil, ki so bila izplačana družbi NETGEAR za storitve.
    Strinjate se, da lahko družba NETGEAR zaračuna obresti na vse dolgovane
    zneske, ki se ne plačajo trideset (30) dni ali dlje. Mesečne obresti
    znašajo ena cela pet odstotka (1,5 %) zapadlega zneska ali se zaračunajo po
    najvišji obrestni meri, ki jo dovoljuje zakonodaja, pri čemer se upošteva
    nižji znesek, in veljajo do plačila dolgovanega zneska in obresti. Takšne
    pravice veljajo poleg drugih zakonskih pravic ali pravnih sredstev, ki so
    na voljo družbi NETGEAR, in jih ne nadomeščajo. Družba NETGEAR lahko v
    primeru neizpolnjevanja obveznosti vaš račun posreduje tretji osebi za
    namene izterjave.
</p>
<p>
    13.6 <u>Razpoložljivost izdelkov tretjih oseb.</u> Če izdelek tretje osebe
    ni več na voljo, po tem ko ste izvedli transakcijo in preden ste ga
    prenesli, je vaše edino pravno sredstvo vračilo denarja. Če zaradi
    tehničnih težav ne prejmete izdelka ali pride do nerazumno zapoznele
    dostave, je vaše edino pravno sredstvo zamenjava ali vračilo plačanega
    zneska, in sicer kot določi družba NETGEAR. To ne vpliva na vašo pravico do
    zahtevanja odškodnin v skladu z <u>razdelkom </u><u>1</u> in pravico, da
    ukinete svoj račun.
</p>
<p>
    <a name="_Toc473201400">14. Pogoji za posamezne izdelke družbe NETGEAR</a>
</p>
<p>
    14.1 Družba NETGEAR ponuja veliko izdelkov in storitev. Poleg teh pogojev
    in določil lahko za te izdelke in storitve veljajo dodatni ali drugačni
    pogoji in določila. Posebni pogoji in določila za te izdelke in storitve,
    ki se razlikujejo od teh pogojev in določil ali veljajo poleg njih, so v
    tem besedilu vključeni s sklicem in prevladajo nad nasprotujočimi si
    določbami teh pogojev in določil. <strong></strong>
</p>
<p>
    <a name="_Ref473274760">
14.2<u>Pogoji, ki veljajo za naše aplikacije za operacijski sistem iOS.</u>        <strong> </strong>Poleg tega, da se strinjate s temi pogoji in
        določili, se za vašo uporabo katere koli različice programske opreme
        družbe NETGEAR (v nadaljevanju "<strong>aplikacija</strong>") za
        mobilne naprave iPhone, ki je združljiva z operacijskim sistemom iOS
        družbe Apple Inc. (v nadaljevanju "<strong>družba Apple</strong>"),
        uporabljajo tudi naslednje določbe.
    </a>
    <strong></strong>
</p>
<p>
    (a) Družba Apple ni podpisnica teh pogojev in določil ter ni lastnica
    aplikacij družbe NETGEAR in zanje ni odgovorna. Družba Apple ne daje
    nobenih jamstev za aplikacijo družbe NETGEAR, razen jamstva za vračilo
    stroškov nakupa aplikacije, če je to ustrezno. Družba Apple ni odgovorna za
    zagotavljanje storitev vzdrževanja in druge podpore za aplikacijo družbe
    NETGEAR ter ni odgovorna za druge zahtevke, izgube, obveznosti, škodo,
    stroške ali izdatke v zvezi z aplikacijo družbe NETGEAR, vključno z
    zahtevki glede obveznosti za izdelke tretjih oseb, zahtevki glede tega, da
    aplikacija družbe NETGEAR ne izpolnjuje veljavne zakonske ali regulativne
    zahteve, zahtevki na podlagi zakonodaje o varstvu potrošnikov ali podobne
    zakonodaje in zahtevki glede kršitve pravic intelektualne lastnine. Vse
    poizvedbe ali pritožbe v zvezi z uporabo aplikacije družbe NETGEAR, med
    drugim v zvezi s pravicami intelektualne lastnine, je treba posredovati
družbi NETGEAR v skladu z <u>razdelkom </u><u>26</u> ("    <strong>Kontakt</strong>").
</p>
<p>
    (b) Licenca, ki vam je podeljena v teh pogojih in določilih, je omejena na
    neprenosljivo licenco za uporabo aplikacije družbe NETGEAR v izdelku
    blagovne znamke družbe Apple, v katerem se izvaja operacijski sistem iOS
    družbe Apple ter je v vaši lasti in pod vašim nadzorom, ali kot sicer
    dovoljujejo pravila uporabe v pogojih storitev trgovine App Store družbe
    Apple. Poleg tega morate pri uporabi aplikacije NETGEAR izpolnjevati pogoje
    pogodbe, ki jo sklenete s tretjo osebo, kot je pogodba o zagotavljanju
    brezžične podatkovne storitve.
</p>
<p>
    (c) Izjavljate in zagotavljate, da niste (1) v državi, za katero velja
    embargo vlade Združenih držav ali jo je vlada Združenih držav opredelila
    kot državo, ki "podpira terorizem", in (2) na seznamu vlade Združenih držav
    z osebami, za katere veljajo prepovedi ali omejitve.
</p>
<p>
    (d) Družba Apple in njene hčerinske družbe so upravičene tretje osebe teh
    pogojev in določil ter imajo v primeru, da sprejmete te pogoje in navodila,
    pravico (in šteje se, da so to pravico sprejele), da uveljavljajo te pogoje
    in določila proti vam kot upravičene tretje osebe; ne glede na zgornje
    navedbe za pravico družbe NETGEAR, da sklene, razveljavi ali prekine
    spremembo, opustitev ali poravnavo v okviru teh pogojev in določil, ni
    potrebno soglasje nobene tretje osebe.
</p>
<p>
    <a name="_Ref474012572"></a>
    <a name="_Ref473273132"></a>
    <a name="_Toc473201401">15. Zasebnost in varstvo osebnih podatkov </a>
</p>
<p>
    15.1 <u>Pravilnik o zasebnosti.</u> Z dokončanjem postopka registracije
    razumete in privolite, da družba NETGEAR zbira, shranjuje in uporablja vaše
    podatke o računu v skladu s pravilnikom družbe NETGEAR o zasebnosti na
    spletnem naslovu
    <a href="http://www.netgear.com/about/privacy-policy/">
        http://www.NETGEAR.com/about/privacy-policy/
    </a>
    . Svetujemo vam, da pogosto preberete pravilnik o zasebnosti.
</p>
<p>
    15.2 <u>Skladnost z zakoni o varstvu podatkov</u>. Obe pogodbeni stranki
    izpolnjujeta svoje obveznosti v okviru veljavnih zakonov o varstvu
    podatkov. Storili ne boste nobenega dejanja, zaradi katerega bi družba
    NETGEAR kršila svoje obveznosti, in šteje se, da nobena določba te pogodbe
    nobeni od pogodbenih strank ne preprečuje, da bi sprejela ukrep, ki je po
    njenem upravičenem mnenju nujen za zagotavljanje skladnosti z zakoni o
    varstvu podatkov. Vi <strong></strong>
</p>
<p>
    15.3 Izrecno se strinjate, da lahko družba NETGEAR za zagotavljanje
    storitev prenese osebne podatke iz Evropskega gospodarskega prostora na
    območja, na katerih se morda ne zagotavlja enaka raven varstva podatkov kot
    na območju vašega stalnega prebivališča. V tem primeru bo družba NETGEAR z
    ustreznimi ukrepi zagotovila primerno raven varstva vaših osebnih podatkov,
    med drugim z ukrepi, kot so sklepanje pogodb o prenosu podatkov, ki
    temeljijo na standardnih vzorčnih klavzulah EU, izpolnjevanje skladnosti z
    zasebnostnim ščitom EU–ZDA ali drugi ukrepi, kot jih določa veljavna
    zakonodaja. <strong></strong>
</p>
<p>
    15.4 Družba NETGEAR lahko izpolni zahteve za informacije, ki jih prejme od
    zakonitih pravosodnih, sodnih ali regulativnih organov ali so izdane na
    podlagi sodne odločbe ali sodnega poziva, zahteve za zbiranje podatkov ali
    drugega zakonitega postopka, ki ga prejme. Družba NETGEAR lahko izpolni
zahteve teh sodnih pozivov ali sodnih odločb, ne da bi vas o tem obvestila.    <strong></strong>
</p>
<p>
    <a name="_Ref473207534"></a>
    <a name="_Toc473201402">16. VAŠE IZJAVE IN JAMSTVA</a>
</p>
<p>
    16.1 <u>JAMSTVO</u>.
</p>
<p>
    <strong>
        NEUPORABA NAPRAV IN STORITEV DRUŽBE NETGEAR V DOLOČENIH SISTEMIH –
    </strong>
    STRINJATE SE, DA NAPRAV IN STORITEV DRUŽBE NETGEAR NE BOSTE UPORABLJALI PRI
    UPRAVLJANJU JEDRSKIH OBJEKTOV IN NAPRAV, SISTEMOV ZA OHRANJANJE ŽIVLJENJA,
    KOMUNIKACIJ V SILI, SISTEMOV ZA NAVIGACIJO IN KOMUNIKACIJO ZRAKOPLOVOV,
    SISTEMOV ZA KONTROLO ZRAČNEGA PROMETA ALI VSEH DRUGIH DEJAVNOSTIH, PRI
    KATERIH LAHKO IZPAD STORITEV PRIVEDE DO SMRTI, TELESNE POŠKODBE ALI HUDE
    FIZIČNE ALI OKOLJSKE ŠKODE.
</p>
<p>
    <strong>UPORABNIŠKA VSEBINA –</strong>
    V CELOTI STE ODGOVORNI ZA UPORABNIŠKO VSEBINO, KI JO POSREDUJETE, IN ZA VSE
    POSLEDICE, KI SO POVEZANE Z NJO (VKLJUČNO Z VSAKRŠNO IZGUBO ALI ŠKODO, KI
JO UTRPI ALI IMA DRUŽBA NETGEAR, KOT JE OPREDELJENO V <u>RAZDELKU </u>    <u>1</u> V NADALJEVANJU). DRUŽBI NETGEAR ZLASTI JAMČITE IN IZJAVLJATE
    NASLEDNJE:
</p>
<p>
    (a) DA STE LASTNIK VSEH PRAVIC, KI SE NANAŠAJO NA UPORABNIŠKO VSEBINO, ALI
    STE DRUGAČE POOBLAŠČENI ZA PODELJEVANJE DOVOLJENJA ZA UPORABNIŠKO VSEBINO
    DRUŽBI NETGEAR;
</p>
<p>
    (b) DA UPORABNIŠKA VSEBINA NE KRŠI NOBENIH PRAVIC INTELEKTUALNE LASTNINE
    ALI DRUGIH PRAVIC TRETJE OSEBE IN DA NE VSEBUJE NOBENIH NOTRANJIH
    INFORMACIJ;
</p>
<p>
    (c) DA UPORABNIŠKA VSEBINA NE VSEBUJE GRADIVA, KI JE ŠKODLJIVO, NETOČNO,
    PORNOGRAFSKO, ŽALJIVO, POHUJŠLJIVO, GROZEČE, OBREKOVALNO ALI DRUGAČE
    NEZAKONITO ALI NI V SKLADU Z VELJAVNIM ZAKONOM;
</p>
<p>
    (d) DA UPORABNIŠKA VSEBINA NE BO VSEBOVALA VIRUSOV ALI DRUGE ŠKODLJIVE
    PROGRAMSKE OPREME, KODE ALI PODOBNIH SREDSTEV IN NAPRAV, KI BI LAHKO
    POŠKODOVALE, ŠKODILE, ONEMOGOČILE ALI KAKO DRUGAČE OMEJILE ALI VPLIVALE NA
    DELOVANJE IN ZMOGLJIVOST STORITEV IN/ALI VSEH NAPRAV, KI DOSTOPAJO DO TAKE
    UPORABNIŠKE VSEBINE, NE GLEDE NA TO, ALI TA NAPRAVA PRIPADA DRUŽBI NETGEAR,
    DRUGEMU UPORABNIKU ALI TRETJI OSEBI, VKLJUČNO S STREŽNIKOM, OMREŽNIMI
    VOZLIŠČI ALI PODOBNO OPREMO;
</p>
<p>
    (e) DA BO UPORABNIŠKA VSEBINA IZPOLNJEVALA VSA PRAVILA IN ZAHTEVE ZA
    STAROSTNO RAZVRŠČANJE (VKLJUČNO S TOČNIM IN USTREZNIM RAZVRŠČANJEM TER
    OCENJEVANJEM UPORABNIŠKE VSEBINE, ODVISNO OD POSAMEZNEGA PRIMERA) V OKVIRU
    VELJAVNIH ZAKONOV IN BO V SKLADU Z NJIMI, MED DRUGIM TUDI V DRŽAVI, V
    KATERI IMATE STALNO PREBIVALIŠČE ALI V KATERI UPORABLJATE STORITVE;
</p>
<p>
    (f) DA DRUŽBA NETGEAR ZARADI UPORABNIŠKE VSEBINE, KI JO UPORABI DRUŽBA
    NETGEAR, NE BO PODVRŽENA OBVEZNOSTIM ZA PLAČILO KAKRŠNIH KOLI DENARNIH
    PRISPEVKOV (VKLJUČNO Z LICENČNINAMI, TAKSAMI ALI DRUGIMI DAJATVAMI) NOBENI
    TRETJI OSEBI (ZLASTI NE KOLEKTIVNIM ORGANIZACIJAM); IN
</p>
<p>
    (g) DA SE NE BOSTE LAŽNO PREDSTAVLJALI Z IZDAJANJEM ZA DRUGE OSEBE.
</p>
<p>
    <a name="_Ref474012583">
        16.2 <u>NADOMESTILO.</u> STRINJATE SE, DA BOSTE PREVZELI PLAČILO VSEH
        ODŠKODNIN IN DRUŽBO NETGEAR BRANILI IN ODVEZALI ODGOVORNOSTI V PRIMERU
        KAKRŠNIH KOLI ZAHTEVKOV, POSTOPKOV, POŠKODB, OBVEZNOSTI, IZGUB,
        STROŠKOV IN IZDATKOV (VKLJUČNO Z RAZUMNIMI ODVETNIŠKIMI STROŠKI), KAR
        MED DRUGIM VKLJUČUJE ZAHTEVKE O DOMNEVNI MALOMARNOSTI, VDORU V
        ZASEBNOST, KRŠITVI AVTORSKIH PRAVIC IN/ALI KRŠITVI BLAGOVNE ZNAMKE,
        VLOŽENE ZOPER DRUŽBO NETGEAR ALI STORITVE, KI SO POVEZANE Z ALI
        IZHAJAJO IZ TEGA, DA STE KRŠILI SVOJE IZJAVE, JAMSTVA, ZAVEZE ALI
        OBVEZNOSTI V OKVIRU TEH POGOJEV IN DOLOČIL, ZLORABILI STORITVE ALI
        NEPOOBLAŠČENO PRILAGODILI ALI SPREMENILI KATERI KOLI IZDELEK ALI
        PROGRAMSKO OPREMO DRUŽBE NETGEAR.
    </a>
</p>
<p>
    <a name="_Ref473202866"></a>
    <a name="_Toc473201403"></a>
    <a name="_Ref474012586">17. IZJAVE IN JAMSTVA DRUŽBE NETGEAR</a>
</p>
<p>
    17.1 DRUŽBA NETGEAR V NAJVEČJEM OBSEGU, KI GA DOVOLJUJE VELJAVNA
    ZAKONODAJA, (V NASPROTJU Z POSEBNIM OMEJENIM JAMSTVOM ZA STROJNO OPREMO ALI
    OMEJENIM JAMSTVOM DRUŽBE NETGEAR) ZAGOTAVLJA STORITVE (VKLJUČNO Z VSEMI
    DOKUMENTI IN GRADIVOM TER POSODOBITVAMI PROGRAMSKE OPREME IN VDELANE
    PROGRAMSKE OPREME, KI SE PRENESEJO, NAMESTIJO ALI PRIDOBIJO NA DRUGAČEN
    NAČIN MED UPORABO STORITEV) TAKŠNE, KOT SO IN KOT SO NA VOLJO, UPORABLJATE
    PA JIH NA LASTNO ODGOVORNOST. DRUŽBA NETGEAR NI ODGOVORNA ZA ŠKODO V VAŠEM
    PRENOSNEM TELEFONU ALI PROGRAMSKI OPREMI PRENOSNEGA TELEFONA, RAČUNALNIŠKEM
    SISTEMU, DRUGI NAPRAVI ALI PROGRAMSKI OPREMI NAPRAVE ALI ZA KAKRŠNO KOLI
    IZGUBO PODATKOV, KI JO POVZROČI ALI JE POSLEDICA PRENOSA IN/ALI UPORABE
    KATEREGA KOLI TAKEGA DOKUMENTA IN/ALI GRADIVA.
</p>
<p>
    17.2 DRUŽBA NETGEAR NE JAMČI ZA TO, DA BODO STORITVE IZPOLNJEVALE VAŠE
    ZAHTEVE ALI DA BO UPORABA STORITEV POTEKALA NEPREKINJENO, PRAVOČASNO, VARNO
    ALI BREZ NAPAK; PRAV TAKO NE JAMČI ZA TOČNOST ALI ZANESLJIVOST INFORMACIJ,
    PRIDOBLJENIH PREK STORITEV (VKLJUČNO Z VSEBINO TRETJIH OSEB), IN NE JAMČI,
    DA BODO OKVARE STORITEV ODPRAVLJENE ALI DA BODO STORITVE ZDRUŽLJIVE S
    KATERO KOLI DRUGO DOLOČENO PROGRAMSKO OPREMO ALI STORITVIJO. POLEG TEGA
    DRUŽBA NETGEAR NE JAMČI, DA SO STORITVE ALI NJENI STREŽNIKI, KI VAM
    ZAGOTAVLJAJO PODATKE IN VSEBINO, BREZ VIRUSOV ALI DRUGIH ŠKODLJIVIH
    KOMPONENT; DRUŽBA NETGEAR PRAV TAKO NE PREVZEMA ODGOVORNOSTI IN NI
    ODGOVORNA ZA ŠKODO, KI JO POVZROČIJO VIRUSI, S KATERIMI SE LAHKO OKUŽI
    PROGRAMSKA OPREMA VAŠEGA RAČUNALNIKA ALI DRUGA STROJNA OPREMA.
</p>
<p>
    <a name="_Ref473997681">
        17.3 V ZVEZI S PROGRAMSKO OPREMO VELJAJO OBVEZNE JAMSTVENE PRAVICE V
        OKVIRU VELJAVNE ZAKONODAJE.
    </a>
</p>
<p>
    17.4 POLEG TEGA DRUŽBA NETGEAR IZRECNO ZAVRAČA KAKRŠNO KOLI ODGOVORNOST V
    PRIMERU ZAHTEVKOV V ZVEZI Z IZPADOM STORITEV ZARADI OBIČAJNE OBRABE
    IZDELKA, NEPRAVILNE UPORABE ALI ZLORABE IZDELKA, PRILAGAJANJA IZDELKA,
    NAPAČNE IZBIRE IZDELKA ALI VAŠEGA RAVNANJA, KI NI V SKLADU Z VSEMI
    VELJAVNIMI ZVEZNIMI, DRŽAVNIMI ALI LOKALNIMI ZAKONI. NA PODLAGI TEGA
    JAMSTVA IN ZAVRNITVE ODGOVORNOSTI IMATE DOLOČENE ZAKONSKE PRAVICE, POLEG
    TEGA PA IMATE LAHKO TUDI DRUGE PRAVICE, KI SE MED POSAMEZNIMI ZVEZNIMI
    DRŽAVAMI, POKRAJINAMI ALI DRŽAVAMI RAZLIKUJEJO. DRUŽBA NETGEAR ZUNAJ
    OBSEGA, KI GA DOVOLJUJE ZAKONODAJA, NE IZKLJUČUJE, OMEJUJE ALI ODVZEMA
    PRAVIC, KI JIH IMATE, KAR VKLJUČUJE PRAVICE, KI LAHKO IZHAJAJO IZ
    NEIZPOLNJEVANJA PRODAJNE POGODBE. ZA POPOLNO RAZUMEVANJE PRAVIC SI OGLEJTE
    ZAKONODAJO SVOJE ZVEZNE DRŽAVE, POKRAJINE ALI DRŽAVE. <strong> </strong>
</p>
<p>
    17.5 STRINJATE SE, DA DRUŽBA NETGEAR NI ZAVAROVALNICA IN DA VAM NE
    ZAGOTAVLJA NIKAKRŠNEGA ZAVAROVANJA. NOBEN ZNESEK, KI GA PLAČATE DRUŽBI
    NETGEAR ZA STORITVE, NI ZAVAROVALNA PREMIJA IN NI POVEZAN Z VREDNOSTJO VAŠE
    LASTNINE ALI LASTNINE KATERE KOLI DRUGE OSEBE, NAMEŠČENE V VAŠIH PROSTORIH,
    ALI TVEGANJEM IZGUBE V VAŠIH PROSTORIH. ČE ŽELITE ZAVAROVANJE ZA ZAŠČITO
    PRED TVEGANJEM IZGUBE V SVOJIH PROSTORIH, GA MORATE KUPITI. V PRIMERU
    IZGUBE, ŠKODE ALI TELESNE POŠKODBE OD DRUŽBE NETGEAR NE BOSTE ZAHTEVALI
    NADOMESTILA ZASE ALI ZA KATERO KOLI DRUGO OSEBO. VI IN VAŠ ZAVAROVATELJ
    ODSTOPATE OD VSEH PRAVIC DO NADOMESTILA IN DRUGIH PRAVIC DO POVRAČILA S
    STRANI DRUŽBE NETGEAR NA PODLAGI PLAČILA KAKRŠNEGA KOLI ZAHTEVKA ZARADI
    IZGUBE, ŠKODE ALI TELESNE POŠKODBE TER SE TEM PRAVICAM ODPOVEDUJETE.
</p>
<p>
    17.6 NAPRAVE IN STORITVE DRUŽBE NETGEAR NE POVZROČAJO IN NE MOREJO
    ODPRAVITI POJAVA DOLOČENIH DOGODKOV, KAR MED DRUGIM VKLJUČUJE POŽARE,
    POPLAVE, VLOME, ROPE IN ZDRAVSTVENE TEŽAVE.
</p>
<p>
    <a name="_Ref474012589"></a>
    <a name="_Toc473201404">18. VAŠA ODGOVORNOST</a>
</p>
<p>
    18.1 V celoti ste odgovorni za kakršno koli kršitev obveznosti, ki jih
    imate v skladu s:
</p>
<p>
    (a) temi pogoji in določili; in
</p>
<p>
    (b) katerim koli veljavnim zakonom ali predpisom na ustreznem območju,
    vključno z območjem, na katerem imate stalno prebivališče ali na katerem
    uporabljate storitve, ter za posledice katere koli takšne kršitve, vključno
    z izgubo ali škodo, ki jo ima ali utrpi družba NETGEAR ali katera koli
    tretja oseba.
</p>
<p>
    Družba NETGEAR nima odgovornosti do vas ali katere koli tretje osebe v
    zvezi z zgornjimi navedbami.
</p>
<p>
    <a name="_Ref474012591"></a>
    <a name="_Ref473207515"></a>
    <a name="_Ref473207469"></a>
    <a name="_Toc473201405">19. ODGOVORNOST DRUŽBE NETGEAR</a>
    . <a name="_Ref473997706">ODGOVORNOST DRUŽBE NETGEAR JE NEOMEJENA ZA:</a>
</p>
<p>
    19.1 IZGUBO ALI ŠKODO, KI JE BILA POVZROČENA NAMERNO ALI ZARADI HUDE
    MALOMARNOSTI DRUŽBE NETGEAR, NJENIH DIREKTORJEV, USLUŽBENCEV ALI DRUGIH
    ZASTOPNIKOV IN
</p>
<p>
    19.2 IZGUBO ALI ŠKODO ZARADI DEJANJ, KI POVZROČIJO SMRT, TELESNE POŠKODBE
    ALI BOLEZEN, ALI ZARADI PREVZEMA GARANCIJE ALI TVEGANJA PRI NABAVI ALI V
    SKLADU Z VELJAVNO ZAKONODAJO O ODGOVORNOSTI ZA IZDELEK.
</p>
<p>
    19.3 ČE ŠKODA NASTANE ZARADI KRŠITVE BISTVENE POGODBENE OBVEZNOSTI,
    ODGOVORNOST DRUŽBE NETGEAR ZARADI MALOMARNOSTI, RAZEN ZARADI HUDE
    MALOMARNOSTI DRUŽBE NETGEAR, NJENIH DIREKTORJEV, USLUŽBENCEV ALI DRUGIH
    PREDSTAVNIKOV, V NOBENEM PRIMERU NE PRESEGA OBIČAJNO PREDVIDLJIVE ŠKODE, KI
    JE ENAKA NAVEDENI CENI DRUŽBE NETGEAR ALI ZNESKU, KI STE GA PLAČALI ZA
    PROGRAMSKO OPREMO ALI STORITVE, ZARADI KATERIH JE VLOŽENA TOŽBA (ALI ZA
    IZDELEK, KI JE OMOGOČIL UPORABO PROGRAMSKE OPREME IN STORITEV), PRI ČEMER
    SE UPOŠTEVA NIŽJI ZNESEK.
</p>
<p>
    19.4 V SKLADU Z ZGORNJIMA RAZDELKOMA 19.1 IN 19.2 JE VSAKA DRUGA
    ODGOVORNOST DRUŽBE NETGEAR IZKLJUČENA.
</p>
<p>
    19.5 ČE JE ODGOVORNOST OMEJENA V SKLADU Z RAZDELKOM 19.2, DRUŽBA NETGEAR NI
    ODGOVORNA ZA IZGUBLJEN DOBIČEK ALI KATERO KOLI DRUGO POSREDNO ŠKODO.
</p>
<p>
    19.6 ČE JE DRUŽBA NETGEAR ODGOVORNA ZA KRŠITEV TEH POGOJEV IN DOLOČIL, JE
    NJENA ODGOVORNOST OMEJENA NA DEJANSKO ŠKODO, KI JO MORA OBIČAJNO PREDVIDETI
    OB SKLENITVI TE POGODBE ZARADI OKOLIŠČIN, KI SO ZNANE TAKRAT. ČE DRUŽBA
    NETGEAR POMOTOMA ALI NEUPRAVIČENO BREMENI VAŠ RAČUN S PREVISOKIM ZNESKOM,
    TA RAZDELEK NE OMEJUJE NJENE ZMOŽNOSTI, DA POVRNE TAKŠEN POMOTOMA ALI
    NEUPRAVIČENO PREVEČ ZARAČUNANI ZNESEK.
</p>
<p>
    <a name="_Toc473201406">20. Višja sila</a>
</p>
<p>
    20.1 Družba NETGEAR ni odgovorna za neizpolnitev ali zamudo pri izpolnitvi
    katere koli svoje obveznosti v okviru teh pogojev in določil, ki jo
    povzročijo dogodki, ki jih družba NETGEAR ne more razumno nadzorovati (v
    nadaljevanju "<strong>dogodek višje sile</strong>"), zlasti (brez omejitev)
    (a) nerazpoložljivost javnih ali zasebnih telekomunikacijskih omrežij; (b)
    akti, odloki, zakonodaja, predpisi ali omejitve katere koli vlade; ali (c)
    stavke, izprtja ali druga dejanja v industriji, javni nemiri, izgredi,
    invazija, teroristični napadi ali grožnje s terorističnimi napadi, vojna
    (napovedana ali nenapovedana) ali kakršna koli naravna nesreča.
</p>
<p>
    20.2 Dokler traja dogodek višje sile, se v okviru teh pogojev in določil
    izpolnjevanje obveznosti družbe NETGEAR šteje za začasno prekinjeno, čas,
    ki ga ima družba NETGEAR na voljo za izpolnitev, pa se podaljša za toliko,
    kolikor traja navedeni dogodek.
</p>
<p>
    <a name="_Toc473201407">21. Spletna mesta in druga vsebina tretjih oseb</a>
</p>
<p>
    21.1 V storitvah so lahko hiperpovezave do vsebinskih virov in storitev
    tretjih oseb, vključno z drugimi spletnimi mesti in vsebino tretjih oseb (v
    nadaljevanju "<strong>zunanji viri</strong>"). Družba NETGEAR ni odgovorna
    za vsebino (vključno z oglasi, izdelki in drugim gradivom), ki se
    zagotavlja, je na voljo in/ali se prikazuje v okviru teh zunanjih virov,
    ter je ne podpira in ne nadzira, poleg tega ni posredno ali neposredno
    odgovorna za škodo ali izgubo, ki jo povzroči ali domnevno povzroči vaša
    uporaba takšne vsebine ali zanašanje na takšno vsebino ali ki je povzročena
    ali domnevno povzročena v povezavi z vaša uporabo takšne vsebine ali
    zanašanjem na takšno vsebino (kar vključuje tudi vaše zanašanje na
    razpoložljivost, točnost, uporabnost ali celovitost vsebine), ki je na
    voljo, se zagotavlja ali prikazuje v okviru teh zunanjih virov, razen če ni
    določeno drugače v razdelku 19.
</p>
<p>
    21.2 S storitvami lahko dostopate do predstavnostne vsebine, ki jo
nadzirajo tretje osebe (v nadaljevanju "    <strong>vsebina tretjih oseb</strong>") ter nad urejanjem in načrtovanjem
    katere družba NETGEAR nima nadzora. Razumete, da (i) lahko ponudniki
    vsebine tretjih oseb kadar koli omejijo ali prekličejo dostop do te
    vsebine, (ii) družba NETGEAR v največjem obsegu, ki ga dovoljuje veljavna
    zakonodaja, ni odgovorna za vsebino tretjih oseb in ne nadzira njenega
    urejanja ter (iii) družba NETGEAR ne nadzira distribucije vsebine tretjih
    oseb. Strinjate se, da družba NETGEAR nima odgovornosti do vas ali katere
    koli druge osebe, ki uporablja vaš sistem, v povezavi z vsebino tretjih
    oseb, razen če ni določeno drugače v razdelku 19. Prav tako se strinjate in
    izjavljate, da je vsa vsebina tretjih oseb, do katere se dostopa in ki se
    prenaša s storitvami, namenjena osebni, nekomercialni uporabi ter da se
    storitve ne bodo uporabljale za nezakonito kopiranje, nezakonito
    prikazovanje ali drugo nezakonito izkoriščanje vsebine tretjih oseb.
    Načeloma je pred prikazovanjem, uporabo ali kopiranjem vsebine tretjih oseb
    potrebno dovoljenje ustreznega imetnika pravic. Nedovoljeno kopiranje ali
    distribucija avtorskih del je lahko kršitev pravic imetnika avtorskih
    pravic. Razumete, da z uporabo storitev tvegate, da se vam bo določena
    vsebina zdela žaljiva, nespodobna ali sporna, in da storitve, kar zadeva
    navedeno izpostavljenost, uporabljate povsem na lastno odgovornost.
</p>
<p>
    21.3 Občasno lahko zaradi uporabe ali prek uporabe storitev kupite ali si
    zagotovite izdelke tretjih oseb ter druge storitve, blago ali programsko
    opremo, ki jo zagotavlja tretja oseba. Za uporabo takšnih izdelkov tretjih
    oseb ter drugih storitev, blaga ali programske opreme lahko veljajo posebni
    pogoji ter ločeni pogoji in določila, o katerih se dogovorite z ustrezno
    tretjo osebo. Ta pogodba ne vpliva na vaše pravno razmerje z navedeno
    tretjo osebo, družba NETGEAR pa ni odgovorna za izdelke tretjih oseb ter
    druge storitve, blago ali programsko opremo, ki jo zagotavlja tretja oseba,
    razen če ni določeno drugače v razdelku 19.
</p>
<p>
    21.4 Ko uporabljate aplikacijo tretje osebe, vas aplikacija lahko vpraša za
    dovoljenje za dostop do vaše vsebine in informacij, ki ga potrebuje za
    ustrezno delovanje. Dogovor, ki ga sklenete s ponudnikom te aplikacije,
    določa, kako lahko aplikacija uporablja, shranjuje in prenaša navedeno
    vsebino in informacije, zato natančno preberite pogoje storitve, ki veljajo
    za takšno aplikacijo. Brez omejevanja določb v teh pogojih in določilih se
    strinjate, da družba NETGEAR nima odgovornosti do vas ali katere koli druge
    osebe v zvezi z dogovorom, ki ga sklenete s ponudnikom navedene aplikacije
    tretje osebe, razen če ni določeno drugače v razdelku 19.
</p>
<p>
    <a name="_Toc473201408">22. Jezik pogojev in določil</a>
</p>
<p>
    Veljavni jezik teh pogojev in določil je angleščina. Družba NETGEAR vam
    lahko zagotovi prevod angleške različice teh pogojev in določil. Prevod je
    namenjen lažjemu razumevanju. V primeru kakršnega koli razhajanja med
    angleško jezikovno različico in prevedeno različico teh pogojev in določil
    ima angleška jezikovna različica prednost pred vsako prevedeno različico.
</p>
<p>
    <a name="_Toc473201409">23. Pravica do odstopa</a>
</p>
<p>
    23.1 Pravico imate, da v 14 dneh odstopite od te pogodbe brez navedbe
    razloga. Obdobje odstopa poteče po 14 dneh od dneva sklenitve pogodbe. Če
    želite uveljaviti pravico do odstopa, nas (NETGEAR, INC., vstavite
    geografski naslov in, če so na voljo, svojo telefonsko številko, številko
    faksa in e-poštni naslov) morate obvestiti o odločitvi, da odstopate od
    pogodbe, z nedvoumno izjavo (npr. pismom, ki ga pošljete po pošti, faksu
    ali e-pošti). Uporabite lahko spodnji vzorčni odstopni obrazec, vendar
    uporaba tega obrazca ni obvezna. Če želite upoštevati rok za odstop,
    zadostuje, da pošljete sporočilo o uveljavitvi pravice do odstopa pred
    potekom obdobja za odstop.
</p>
<p>
    23.2 <strong>Posledice odstopa.</strong> Če odstopite od te pogodbe, vam
    bomo povrnili vsa plačila, ki smo jih prejeli od vas, vključno s stroški
    dostave (razen dodatnih stroškov, ki so posledica vaše izbire načina
    dostave, če niste izbrali najcenejšega načina standardne dostave, ki vam jo
    ponujamo), in sicer brez nepotrebnega odlašanja, v nobenem primeru pa ne
    pozneje kot v 14 dneh od dneva, ko ste nas obvestili o odločitvi glede
    odstopa od te pogodbe. Taka povračila bomo izvedli na enak plačilni način
    kot ste ga sami uporabili za prvo transakcijo, razen če ste se izrecno
    strinjali o drugem načinu; vsekakor pa vam zaradi takega povračila ne bo
    treba plačati nikakršnih pristojbin. Če ste v obdobju odstopa zaprosili za
    začetek izvajanja storitev, nam morate plačati znesek, ki je sorazmeren z
    deležem zagotovljenih storitev do vašega sporočila o odstopu od te pogodbe,
    in sicer v primerjavi s popolno pokritostjo te pogodbe.
</p>
<p>
    23.3 <strong>Vzorčni odstopni obrazec.</strong> Ta obrazec izpolnite in
    pošljite le, če želite odstopiti od pogodbe.
</p>
<p>
    – Za NETGEAR, INC.
</p>
<p>
    350 East Plumeria Drive
</p>
<p>
    San Jose, CA 95134
</p>
<p>
    Telefonska številka podjetja: 408-907-8000
</p>
<p>
    Faks podjetja: 408-907-8097
</p>
<p>
    — Obveščam(o) (*) vas, da odstopam(o) (*) od prodajne pogodbe za izvajanje
    storitev Arlo,
</p>
<p>
    – Naročeno dne (*)/prejeto dne (*),
</p>
<p>
    – Ime(na) potrošnika(ov),
</p>
<p>
    – Naslov(i) potrošnika(ov),
</p>
<p>
    – Podpis(i) potrošnika(ov),
</p>
<p>
    <strong>Potek veljavnosti pravice do odstopa.</strong>
    V primeru da predložite digitalno vsebino, ki ni na oprijemljivem nosilcu
    podatkov, nimate več pravice do odstopa, če ste pred tem izrecno privolili
    in potrdili seznanjenost z dejstvom, da s tem izgubite pravico do odstopa.
    <strong>
        Strinjate se, da v primeru prenosa ali uporabe programske opreme Arlo z
        vaše strani pred potekom veljavnosti pravice do odstopa izgubite
        pravico do odstopa.
    </strong>
</p>
<p>
    24. Zahtevki glede kršitve pravic intelektualne lastnine in drugih pravic
</p>
<p>
    24.1 <u>Zahtevki.</u> Družba NETGEAR spoštuje intelektualno lastnino drugih
    oseb, zato zahtevamo, da jo spoštujejo tudi naši uporabniki. Če menite, da
    je bilo vaše delo kopirano tako, da to pomeni kršitev avtorske pravice, ali
    da so vaše pravice intelektualne lastnine kršene kako drugače, družbi
    NETGEAR posredujte naslednje informacije:
</p>
<p>
    (a) elektronski ali fizični podpis osebe, ki je pooblaščena za delovanje v
    imenu lastnika avtorske pravice ali druge intelektualne lastnine;
</p>
<p>
    (b) opis avtorskega dela ali druge intelektualne lastnine, za katero
    trdite, da je kršena;
</p>
<p>
    (c) opis lokacije na spletnem mestu družbe NETGEAR, na kateri je gradivo,
    za katerega trdite, da pomeni kršitev;
</p>
<p>
    (d) svoj naslov, telefonsko številko in e-poštni naslov;
</p>
<p>
    (e) svojo izjavo, da v dobri veri menite, da sporne uporabe ni odobril
    lastnik avtorske pravice ali njegov zastopnik ali da ni odobrena v skladu z
    zakonodajo;
</p>
<p>
    (f) svojo izjavo, za katero je zagrožena kazen za krivo izpovedbo, da so
    zgoraj navedene informacije v obvestilu točne ter da ste lastnik avtorske
    pravice ali intelektualne lastnine ali da ste pooblaščeni za delovanje v
    imenu lastnika avtorske pravice ali intelektualne lastnine.
</p>
<p>
    Te informacije pošljite na naslov: Legal Department, NETGEAR, 350 E
    Plumeria Dr, San Jose, CA 95134.
</p>
<p>
    24.2 <u>Pravna sredstva</u>.
</p>
<p>
    (a) Družba NETGEAR se lahko odzove na obvestila o domnevnih kršitvah
    avtorskih pravic ali kršitvah drugih zakonov v skladu z veljavno zakonodajo
    in lahko ukine, onemogoči ali blokira dostop (začasno ali trajno) do
    računov uporabnikov, ki večkrat kršijo zakone o avtorskih pravicah ali
    drugo veljavno zakonodajo.
</p>
<p>
    (b) Družba NETGEAR lahko ukine račune uporabnikov katere koli njene
    storitve ali programske opreme, ki kršijo avtorske pravice, blagovne znamke
    ali pravice intelektualne lastnine drugih oseb. Poleg tega so lahko
    dejanja, katerih namen je onemogočiti ali obiti varnostne ukrepe, ki
    preprečujejo kršitev intelektualne lastnine, nezakonita v skladu z
    zakonodajo Združenih držav ali primerljivimi zakonodajami drugih držav.
    Družba NETGEAR lahko ukine račune uporabnikov, ki razvijajo ali uporabljajo
    načine, katerih namen je onemogočiti ali obiti varnostne ukrepe, ter s
    katerim koli drugim potrebnim ali ustreznim ukrepom prepreči kršitev pravic
lastnika intelektualne lastnine.<a name="_Ref474012599"></a>    <a name="_Toc473201410"></a>
</p>
<p>
    25. Splošne določbe
</p>
<p>
    25.1 <u>Celotna pogodba</u>. Ti pogoji in določila so celotna pogodba med
    vami in družbo NETGEAR; urejajo vašo uporabo storitev in nadomestijo vse
    morebitne predhodne pogodbe med vami in družbo NETGEAR glede teh storitev.
    Morda boste morali upoštevati tudi dodatne pogoje in določila, ki bi lahko
    začeli veljati ob vaši uporabi ali nakupu določenih drugih storitev,
    povezanih storitev, vsebine tretjih oseb ali programske opreme tretjih
    oseb. Družba NETGEAR se bo sklicevala samo na te pogoje in določila. Nobeno
    zagotovilo, izjava ali sporazum, za katerega se dogovorite ali ga sklenete
    drugje, tako neposredno kot posredno, v pisni ali ustni obliki ali v
    oglasu, ni zavezujoč za družbo NETGEAR, razen če vam družba NETGEAR to
    izrecno potrdi v pisni obliki.
</p>
<p>
    25.2 <u>Obvestilo o spremembah</u>. Družba NETGEAR vas lahko obvešča
    (vključno z obvestili o spremembah pogojev in določil ali ukinitvi storitev
    ali delov storitev) prek e-pošte, navadne pošte ali objav v storitvah ali
    prek njih.
</p>
<p>
    25.3 <u>Odpoved in neodvisnost pogojev</u>. Če družba NETGEAR ne izvaja ali
    uveljavlja pravic ali določb v teh pogojih in določilih, to ne pomeni, da
    se tem pravicam ali določbam odpoveduje. Če pristojno sodišče ugotovi, da
    je katera koli določba v teh pogojih in določilih neveljavna, se obe
    pogodbenici kljub temu strinjata, da si mora sodišče prizadevati za
    uveljavitev namena pogodbenic, kot je izražen v določbi, ter da druge
    določbe v teh pogojih in določilih ostanejo v celoti veljavne.
</p>
<p>
    25.4 <u>Upravičene tretje osebe</u>. Vsaka povezana ali hčerinska družba
    družbe NETGEAR je kot predvidena tretja oseba upravičena do določb iz teh
    pogojev in določil, na podlagi katerih ji je dodeljena korist (ali pravice
    v njeno korist). Take povezane ali hčerinske družbe bodo upravičene do
    neposrednega uveljavljanja in sklicevanja na katero koli določbo iz teh
    pogojev in določil, na podlagi katere jim je dodeljena korist (ali pravice
v njihovo korist). V skladu z zgornjimi navedbami [z izjemo določb v    <u>razdelku </u><u>14.2</u> glede aplikacije Apple] nobena druga oseba ni
    tretja oseba, upravičena do teh pogojev in določil.
</p>
<p>
    25.5 <u>Prenos pogodbe</u>. Teh pogojev in določil, ki veljajo za vas
    osebno, ali kakršnih koli pravic ali obveznosti, ki izhajajo iz teh pogojev
    in določil, ne smete prenesti, dodeliti ali se jim drugače odreči brez
    predhodnega pisnega soglasja družbe NETGEAR. Družba NETGEAR ima pravico, da
    te pogoje in določila prenese, dodeli ali se jim drugače odreče brez vašega
    soglasja.
</p>
<p>
    25.6 <u>Izbira zakonodaje in pristojnega sodišča</u>. Te pogoje ter
    razmerje med vami in družbo NETGEAR urejajo zakoni zvezne države
    Kalifornija, in sicer ne glede na določbe o koliziji zakonov. To ne omejuje
    zaščite, ki vam jo zagotavljajo določbe, ki jih v skladu z veljavno
    zakonodajo ni mogoče izločiti iz pogodbe.
</p>
<p>
    25.7 <u>Brez pravice do prenosa na preživele in neprenosljivost</u>.
    Strinjate se, da vaše storitve niso prenosljive in da se vse pravice do
    vašega ID-ja ali vsebine v vašem računu končajo z vašo smrtjo. Ob prejemu
    kopije potrdila o smrti se lahko ukinejo vaše storitve in povezani računi
    ter trajno izbriše njihova vsebina.
</p>
<p>
    25.8 <u>Razlaga</u>. Naslovi razdelkov v teh pogojih in določilih so
    namenjeni lažjemu razumevanju in nimajo nobene pravne ali pogodbene
    veljave.
</p>
<p>
    25.9 <u>Zakonodaja o izvozu</u>. Ob priznavanju svetovne razsežnosti
    interneta se strinjate, da boste izpolnjevali vsa lokalna pravila glede
    vedenja v spletu in sprejemljive vsebine. Izrecno se strinjate, da boste
    izpolnjevali vse veljavne zakone o prenosu podatkov, izvoženih iz Združenih
    držav ali države, v kateri imate stalno prebivališče. Izjavljate in
    zagotavljate, da niste v državi, za katero velja embargo vlade Združenih
    držav ali jo je vlada Združenih držav opredelila kot državo, ki "podpira
    terorizem", in na seznamu vlade Združenih držav z osebami, za katere
    veljajo prepovedi ali omejitve. Brez omejevanja zgornjih navedb se
    strinjate, da storitev ne boste uporabljali v državah, ki so opredeljene v
    razdelku 6(j) zakona Združenih držav o upravljanju izvoza (Export
    Administration Act).
</p>
<p>
    <a name="_Ref474012602"></a>
    <a name="_Ref473211924"></a>
    <a name="_Toc473201411">26. Kontakt</a>
</p>
<p>
    Glede na kraj, v katerem uporabljate storitve, je za omogočanje storitev
    odgovorna naslednja pravna oseba družbe NETGEAR:
</p>
<h2>
    · <u>Severna, Srednja in Južna Amerika</u>: NETGEAR Inc.<u></u>
</h2>
<ul>
    <li>
        <u>Vsa druga mednarodna ozemlja</u>
        (kar med drugim vključuje Evropo, Bližnji Vzhod, Afriko, Azijo – Tihi
        ocean, Avstralijo in Novo Zelandijo): NETGEAR International Limited.
    </li>
</ul>
<p>
    Če imate kakršna koli vprašanja, pritožbe ali zahtevke glede storitev, se
    lahko na nas obrnete na naslednjih naslovih:
</p>
<p>
    NETGEAR, Inc.
</p>
<p>
    350 East Plumeria Drive
</p>
<p>
    San Jose, CA 95134
</p>
<p>
    Telefonska številka podjetja: 408-907-8000
</p>
<p>
    Faks podjetja: 408-907-8097
</p>
<p>
    ali
</p>
<p>
    NETGEAR International Limited
</p>
<p>
    First Floor Building 3 University Technology Centre Curraheen Road
</p>
<p>
    Cork, Ireland
</p>
<p>
    Telefonska številka podjetja: 353 21 2333 200
</p>
<p>
    Faks podjetja: 353 21 2333 299
</p>
<p>
    © 2017 NETGEAR, Inc. Vse pravice pridržane.<strong></strong>
</p>

</p>
